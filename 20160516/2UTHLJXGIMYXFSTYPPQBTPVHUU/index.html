<html><header><meta charset="utf-8"><title>甜蜜行街掃貨梁家輝細女拖仔嘆按摩</title></header><body><h1>甜蜜行街掃貨<br>梁家輝細女拖仔嘆按摩</h1><p>【銅鑼灣】<br>梁家輝和老婆江嘉年結婚29年，一對索爆孖女Nikkie（梁穎晨）和細孖Chloe（梁靜禧）經常在社交網貼三點式泳衣吸睛，不過老竇卻阻止兩個乖女入行。身為星二代的Chloe真人好省鏡，前日孖男友Matthew拖手行銅鑼灣被本報記者捕獲，兩人行到攰更入按摩店按腳。<br>前日下午約4時，記者在SOGO附近發現Chole和男友十指緊扣，漫步到時代廣場，沿途兩人拖手又親嘴，十分甜蜜。Chole先陪男友去揀運動褲，再到樓上看太陽眼鏡，Chole試戴了多款不同款式的眼鏡。乘搭扶手電梯離開時，站在身後的男友挨近Chloe耳語，又不時深情對望，之後二人去希慎廣場睇iPad，雖然記者聽到Matthew識講廣東話，但全程卻交由Chloe向售貨員提問。</p><p>老竇冇過目</p><p>兩人購物後去了寵物街睇狗仔、貓仔。可能行到腳攰，他們之後進入了按摩店做腳底按摩，認真識嘆。<br>Chole去年在加拿大大學畢業，男友Matthew跟她同樣是ABC，外形高大陽光男孩，日前Matthew生日，Chole相約一班朋友出海，為男友慶祝，認真細心。<br></p><p>此外，家輝昨日在旺角出席電影《寒戰II》記者會時，談到Chloe和高大男友在銅鑼灣拍拖，問家輝其女兒有否帶男友給他過目，家輝說：「我唔知喎！講到我好似一街都係女咁。」對於女兒和男友街頭咀嘴？家輝笑說：「一定唔會，佢平時同我行街都唔會同我咀嘴，相信係認錯人。」<br>採訪、攝影：徐錦池、吳耀輝、畢紹基</p></body></html>