<html><header><meta charset="utf-8"><title>程翔：內地做大龍鳳補鑊</title></header><body><h1>程翔：內地做大龍鳳補鑊</h1><p>【本報訊】疑遭擄走返內地的銅鑼灣書店負責人李波繼家書及短片流出後，日前寫信予本港警方，「澄清」是自願回內地助查，要求警方不要再調查其失蹤案。曾在內地被捕的時事評論員程翔指，今次是內地強力部門首次在擄走境外人士後，大費周章做大龍鳳，他相信與相關部門行錯第一步，在港擄走李波引發香港及國際社會不滿及關注而補鑊。</p><p>提醒港人勿中計
</p><p>程翔稱，內地相關部門此舉是想平息港人怒火及轉移視線，但他提醒港人不要中計，「冇人理李波因乜事要走，關鍵問題係李波乜嘢情況下走，喺香港境內冇任何證件辦理出境手續而去其他地方，違反香港出入境管制，呢件唔係李波個人事件，而係關乎全香港人嘅事件」。<br>支聯會秘書長李卓人亦指，今次內地強力部門做大龍鳳，是因為港人高度關注所致，但仍未能釋除李波如何偷渡返內地的疑團，「李波話佢係自願返內地助查，咁點解唔返屋企攞回鄉證，同太太交代一聲先走？如果佢係自由，就應該番嚟香港交代清楚」。他認為港府需繼續要求內地當局交代公安是否非法跨境執法，違反一國兩制。<br>■記者謝明明</p></body></html>