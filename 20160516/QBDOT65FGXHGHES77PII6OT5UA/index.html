<html><header><meta charset="utf-8"><title>林日曦遇天王自認戲屎黎明度金句賣啡網民通宵洗版</title></header><body><h1>林日曦遇天王自認戲屎<br>黎明度金句賣啡<br>網民通宵洗版</h1><p>黎明（Leon）自本月7日完成8場演唱會後一直「潛水」，直至上周四才以「明福俠」身份現身facebook 24秒宣佈回歸。Leon與林日曦及劉江早前替咖啡品牌拍攝長4分鐘的音樂特輯《情深咖啡未曾飲》，前晚8時45分在網上面世，網民即時力撐，通宵洗版轉發，廣告片上載24小時，瀏覽人次已衝破295萬！<br>採訪：皓騫、小米</p><p>黎明雖已是天王，但自上月演唱會首場忽然取消，親自公開道歉被網民激讚有承擔後，其人氣越滾越高，即使Leon在演唱會後一直未現真身，只用「明福俠」身份或透過卡通「Tom &amp; Ben」跟網民互動，fb專頁粉絲人數亦極速由5位數急增至28萬幾人，十分厲害。<br></p><p>日錄295萬瀏覽人次
</p><p>超過10年沒有在港接拍商業廣告的Leon，早前收天價酬勞拍咖啡廣告，該廣告前晚8時45分於facebook上載後，網民隨即通宵洗版，瀏覽人次截至昨晚8時45分已超過295萬。<br>廣告內容其實好簡單，飾演小職員阿明的Leon在茶水間巧遇「腦細」林日曦，他隨即大膽向對方推介咖啡，不被領情的Leon最後更拋金句「不如唔好理黑咖啡定白咖啡，只要係好飲就係好咖啡」，然後轉身走。鏡頭一轉Leon再入腦細房以啜核歌詞演繹《情深咖啡未曾飲》向腦細hard sell，不少網民都激讚Leon演繹得好搞笑，惟亮點是Leon唱到歌詞「如劉江」時，真正的劉江忽然彈出，掀起另一高潮。<br>自稱是2016阿May的腦細林日曦接受《蘋果》訪問時表示：「Leon好強腦細氣場，工作人員同客戶話我唔夠似Leon腦細。一見到Leon好夢幻，感覺非常之唔真實，Leon喎！明福俠喎！坐咗喺自己面前，感覺發夢一樣，今次因為做佢腦細，佢係員工，但我現場完全做唔到！我啲戲好屎！」<br></p><p>「只有佢有咁勁嘅魅力」
</p><p>林日曦又爆廣告中的金句，包括「高層次高啲嘅腦細，係要飲返層次高啲嘅咖啡」、「層次高啲嘅員工，係要得返層次高啲人工」等都是來自Leon的構思，咖啡品牌發言人Kim接受fb專頁《廣告狂人Madman Monologue》訪問則說：「呢次係一個純online campaign嚟嘅，所以我堅持搵黎明，因為數勻全香港，只有佢有咁勁嘅digital魅力，hater又少；再加上條片出街之前遇上演唱會單嘢，對我哋嚟講更加係一個好大嘅bonus！」</p></body></html>