<html><header><meta charset="utf-8"><title>隔牆有耳：Tanya沙聲辛苦聽眾 - 李八方</title></header><body><h1>隔牆有耳：<br>Tanya沙聲辛苦聽眾 - 李八方</h1><p>嘩嘩嘩，選舉倒數，喺港島區參選嘅公民黨陳淑莊Tanya，噚日朝早竟然咁曳曳，偷懶唔開街站，唔通覺得真係穩勝而……錯錯錯，大家誤會晒，查實Tanya噚日係要去港台出席選舉論壇，所以開唔到街站。<br>如果大家有聽Tanya發言，會發現佢把聲都沙晒咯，連日企街叫咪法，唔聲沙就假咯。Tanya都笑稱，「辛苦晒聽眾」。<br>當然啦，佢媽媽見到阿女咁辛苦，肯定都好心痛，可以點樣幫手？原來就係出動愛心湯水（圖），Tanya話阿媽煲雪梨水畀佢「救亡」，至少有番把聲叫大家投佢一票，仲話一定會作戰埋呢兩日，今日中午亦會喺街站搞facebook Live催票。該區其他參選名單，請參閱本報立會選戰網站 http://hk.apple.nextmedia.com/legco2016/region 。</p></body></html>