<html><header><meta charset="utf-8"><title>籲港人不必擔心港發生文革</title></header><body><h1>籲港人不必擔心港發生文革</h1><p>【本報訊】《蘋果日報》前政治編輯陳慧兒曾於1997年到美國訪問許家屯，她覺得許雖身在美國，但仍心繫國家。</p><p>歷任社長中最開明
</p><p>陳指許家屯在改革開放後獲得重用，曾擔任江蘇省委書記，到香港任職新華社香港分社社長時，任務是要令港人支持回歸：「許家屯曾經講過，香港係一本好難讀嘅書。佢肯花時間認識香港，當時佢同啲資本家包括李嘉誠、已故包玉剛、邵逸夫溝通，𠵱家國內嘅官員就唔再珍惜香港。」於80年代中擔任電視台記者的陳指，當年在中環大會堂外與許一起避雨，她走上前問許：「社長，你知不知道香港人很擔心回歸中國、很擔心文革來到香港？」她引述許斬釘截鐵叫港人不用擔心：「我是經歷過文革，文革不會再在中國發生。」<br>許家屯當年從內地經紅磡火車站來港履新首天，在現場採訪的電視台記者、現任香港數碼廣播行政總裁羅燦憶述，當時許架上太陽眼鏡，裝束頗為奇怪，「我問佢嚟香港主要任務係乜嘢？佢話『我是為祖國統一事業而來的』」。羅形容許是一眾新華社香港分社社長中最開明、最得到香港人心：「佢會講馬照跑，舞照跳，佢又周圍見人，唔同意見人士佢都見，佢又會去睇大型演唱會，第一個（社長）去睇徐小鳳。」<br>■記者姚國雄</p></body></html>