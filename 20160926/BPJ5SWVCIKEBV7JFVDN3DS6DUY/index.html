<html><header><meta charset="utf-8"><title>游學修咀林耀聲籲平等大愛阿詩紅館騷超支要賣血</title></header><body><h1>游學修咀林耀聲籲平等大愛<br>阿詩紅館騷超支要賣血</h1><p>何韻詩、黃耀明、王賢誌與伴侶Kevin、連詩雅等昨日現身西九苗圃公園，出席關注平等大愛主題的一點粉紅音樂會活動，而游學修與電影《點五步》演員林耀聲以hehe粉紅大使身份，在台上有虛擬講誓詞及交換戒指儀式，兩人更被司儀起哄咀嘴近5秒。<br></p><p>明哥反歧視</p><p>明哥與阿詩接受訪問，提到活動成功，阿詩表示：「早前入境處唔畀一個跨性別人士入境都幾震驚，舉辦幾多呢啲活動都彌補唔到啦。」在旁的明哥表示：「反歧視法例要拎返多啲出嚟傾。」阿詩再補充：「立法好多阻礙，都會繼續做，對政府好多失望地方。」<br>阿詩提到將開紅館個唱，心情盡量放鬆準備，不過舞台超支過百萬，她笑言：「要食多啲雀粟去慳多啲錢，入場要睇多啲個舞台，係籌旗返嚟，賣晒演唱會產品都冚唔到，超支要賣血，自己做咗老闆，都唔會慳製作費。」<br></p><p>慶祝肥7磅</p><p>王賢誌與伴侶Kevin表示首次出席這個主題的場合，特別有意義，王賢誌笑言因婚後多慶祝飯局肥了6、7磅，要辟穀四日收肚腩，更笑言：「唔係人哋以為我大咗肚先結婚。」問到Kevin是否習慣對方大家族：「一齊咁多年，成日會同屋企人見面，冇乜大改變。」<br>平機會前任及現任主席周一嶽及陳章明昨日也有到場，陳章明說日後也會參加同類活動，與大家「開拓美好的大愛道路」。陳又說若這種平權活動有高官參與，親身感受氣氛，他們便會知道香港要有更多這種大愛活動，「這樣香港就會少好多撕裂」。<br>採訪：盧妹<br>攝影：陳俊強</p></body></html>