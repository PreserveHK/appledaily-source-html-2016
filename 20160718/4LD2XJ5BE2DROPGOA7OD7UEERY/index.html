<html><header><meta charset="utf-8"><title>居民曾示威促增配套</title></header><body><h1>居民曾示威促增配套</h1><p>【本報訊】康城二期戶外泳池一直開不到，至今仍是乾塘一個，最不爽的一定是一眾住客。有業主直言「冇見佢（泳池）放過水」，當區區議員將聯同康城居民計劃續向港鐵追究開放泳池進度。<br>在領都住了兩年的吳先生表示，泳池開不到，感覺當然失望，大呻「設施（泳池）係應該有，管理費又冇減番」，現時管理費實用面積計，超過3元一呎。他知道有居民「嘈過」，但管理公司只回應「盡快開，之前講過上年7月會開」，結果沒有開放。<br>就連區內居住的小學生梅同學都話，「咁熱，泳池未開，真係有啲問題」，小學生都覺得有問題，偏偏兩間千億上市的大企業——港鐵（066）和長實（1113）就齊齊卸膊。<br>今年4月，有十多名領都居民直搗客務處示威，並在客務處門外張貼示威標語及遞交請願信。據當區區議員方國珊指，康城居民計劃續向港鐵追究開放泳池進度。有關團體於5月中已就康城未有增強配套問題，到過九龍灣的港鐵總部請願，促請港鐵增強運輸和生活需要等配套，照顧當區近5萬人口的需要。</p></body></html>