<html><header><meta charset="utf-8"><title>猷君扑椰子吸女客</title></header><body><h1>猷君扑椰子吸女客</h1><p>賭王何鴻燊四房孻仔何猷君最近與新加坡富商女友Kimmy Lai熱戀，但亦不忘幫朋友，前日他便去了友人開的果汁店客串做店員，更上載相關影片到Instagram。<br>本報昨日致電給他，他表示：「我幫朋友果汁店promote吓，幫咗佢3、4個鐘，食完晏做咗一個shift，做啲都係簡單工作，扑椰子。」再問到他有冇客人認得他是何家公子，猷君表示：「有冇人認得我？唔知，好多外國人入嚟，可能冇啩，不過都有啲女仔入嚟，但飲開果汁嘅都係女仔多。」問到他之前有甚麼工作經驗，他表示：「由第一次去美國，暑期同寒假都會返嚟做banking，做private equity（私募股權基金）類別工作，今次純粹幫朋友。」<br>採訪：唐如</p></body></html>