<html><header><meta charset="utf-8"><title>旅局劉鎮漢連續兩年炒車</title></header><body><h1>旅局劉鎮漢連續兩年炒車</h1><p>【本報訊】今年單車節「總裁慈善及名人單車遊起步」吸引了約30位名人參加，包括旅發局總幹事劉鎮漢、一田百貨署理行政總裁黃思麗及金門建築有限公司總裁何安誠等。惟槍聲一響，眾車手起步之際，劉鎮漢隨即「炒車」。上屆單車節已有炒車經驗的他馬上拉起單車出發，似乎傷勢未有影響心情，依然笑容滿臉。</p><p>「技術未夠要操多啲」
</p><p>記者事後向劉鎮漢問候傷勢，他多謝大家關心。被問到為何連續兩年炒車，他笑稱，「上年就估計錯誤，今年就技術唔夠」，又指「起步時可能唔習慣架單車，因為架單車係大會提供，咁啱有啲朋友係隔籬可能就唔到，自己就跌咗落嚟」。劉料自己應該是倒數第3名，「但係好好玩」，又說：「（賽）事前冇乜點操，所以技術未夠，下年要操多啲先得」。他表示自己幾乎沒有受傷，又指「下次我都係排最後，唔使阻住人哋，哈哈哈！」<br>今屆「總裁慈善及名人單車遊」冠軍為凱迪思執行董事項目管理總監（亞洲）Andrew Macpherson，亞軍和季軍則由巴拿丹拿集團副董事沈應麟、新鴻基地產執行董事董子豪奪得。<br>■記者張文鈴</p></body></html>