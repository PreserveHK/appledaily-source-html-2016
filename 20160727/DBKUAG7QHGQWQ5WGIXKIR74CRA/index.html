<html><header><meta charset="utf-8"><title>老作筆記：社交之道 - 林作</title></header><body><h1>老作筆記：社交之道 - 林作</h1><p>我的大律師事務所在中環，所以我都算係一個中環人。雖然我所有前女友都係讀法律，但主要要好的朋友，都係喺中環從事金融業。 <br>點解我要話「算係」？因為我覺得，很多中環人其實只能講係「行屍走肉」。對住佢哋，有時真係會睇唔過眼。 <br>香港工作時間長，尤其係在中環打工，放得工都已經好夜。很多時在周中約朋友，唯一選擇都係約出嚟摸摸酒杯底。<br>約朋友出嚟，其實都係想輕鬆吓，吹吓水。簡單啲講就好似要fill up《The Sims》裏面個模擬市民嗰條「Social bar」咁。但好多時，約到佢哋出嚟，我條bar卻不升反降。光鮮的外表下，內裏卻空虛得很，根本不能好好交流。<br>最差的那種人，每次見到都會同你打聽吓最近事業做得如何。好像是想跟你打開心扉，其實只是把你當做假想敵，比較比較，以獲得心理平衡。或許這樣可以自我安慰，如此沒有life的工作生活是可以justified的，有點可悲。 <br><br>有些人，就是完全沒法接受工餘時間獨處。每個禮拜都要搵你出來，組個團，來來去去都是食飯劈酒，熱熱鬧鬧過一晚。這種人，明顯工作不開心要出來發洩，已經迷失自我。如果隔一排先再見，你會發現，佢哋就似部人肉錄音機一樣，對你的生活沒興趣，自己的情況又不能講出個甚麼，來來去去都是那幾句。我是個喜歡同人聊天談心的人，談笑一番，這樣才是接觸人的意義。但年復一年的這種淺度交流，你唔悶，我都悶（其實他也悶，但可能因為工作疲累，沒有心機反思）。<br>最後那種，也是女生最經常有的問題，就係終日扮（至少在facebook、Instagram上）生活多姿多彩的人。最近打開Instagram，就會看到每到周末，好多posts都係遊艇出海，餐廳美食的相。一班人，其實上船也沒什麼嘢做，個個禮拜食新鮮餐廳也令成件事沒有新意，最重要的，就係影相，post上網，盡情呃like「C'est la vie」。在船上或餐廳時，玩手機都可能超過一半時間。 <br>時下世道，似乎總是年輕人的天下。可惜我們這班人，無論學歷再高，早已不識好好的聊話題。這是我們父母輩的智慧—— conversation先係社交的快樂之道。可以的話，拋棄你的工作，拋掉你的手機（和《Pokémon GO》)，好好出去「用心」的和朋友玩一下，你會發現你條滿的「Social bar」所帶畀你的滿足感，是無可比擬的。<br><br>林作 <br>執業大律師<br> https://www.facebook.com/jolamchok </p></body></html>