<html><header><meta charset="utf-8"><title>女友爆滑雪弄傷頸林峯操肌叫千語食自己</title></header><body><h1>女友爆滑雪弄傷頸<br>林峯操肌叫千語食自己</h1><p>吳千語、莊思敏、莊思明、譚耀文和黃百鳴前晚現身旺角，出席經典賀歲片《家有囍事》的修復加長版明星特別場。由於92年《家》片上映時，屬90後的吳千語仍未出世，多年來她只能在家中電視觀看，她說：「我好鍾意星爺（周星馳），呢套戲我睇咗10次以上。」</p><p>千語傾慕星爺</p><p>千語透露有一次和男友林峯食飯，在餐廳野生捕獲星爺。見過星爺真人後，千語發覺他性格隨和，並非如外間指的那樣酷：「星爺當時主動行埋嚟打招呼，之後仲靜靜地幫我哋埋咗張單。」問千語有否趁此黃金機會向星爺自薦，她笑說：「我都希望有合作機會，不過知佢唔再拍戲，所以冇表露傾慕之意。」<br>日前千語被本報拍得陪林峯到中環睇脊醫，她指當日自己都有份睇，事關二人早前一齊到日本滑雪時不慎弄傷頸肌肉。由於林峯在農曆年期間，要留港為演唱會作準備，所以二人不打算返廈門過年，她表示：「應該會去佢屋企拜年，𠵱家諗緊送乜嘢賀年禮物畀佢。」現場記者隨即起哄提議她送「猴B」給男友時，千語就笑指生B要待結婚後。<br>前晚北風依舊呼呼吹，但莊思敏已率先穿上deep V春裝谷胸上陣，她指好多舖頭已經開始售賣春夏裝，所以她只是比其他人先着一步。</p><p>最想練人魚線</p><p>至於忙緊籌備個唱的林峯，昨日出席記者會時露出健碩手臂，他坦言最想練出人魚線：「開頭唔慣一邊嘔一邊沖涼，仲會冇力見暈，但見到出嚟好有效果。」除了狂操肌，林峯近日亦開始戒口，面對食量大的千語，林峯即說：「我同佢約法三章，你有你食，唔好叫我食。」<br>採訪：馬建華、王連連<br>攝影：仇志德、葉君海</p></body></html>