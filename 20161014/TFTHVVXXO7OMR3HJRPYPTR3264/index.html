<html><header><meta charset="utf-8"><title>洪天明寸無綫缺發展機會</title></header><body><h1>洪天明寸無綫缺發展機會</h1><p>洪天明和太太周家蔚即將約滿無綫，他們堅拒再簽藝員合約，所以最近無綫轉移游說他們續約部頭，早前天明一家四口於九龍塘為「SDM十周年紀念特刊」進行拍攝，被問到約滿一事，他說：「當然喺內地發展比香港好，點解繼續喺TVB？因為一年裏面都希望有幾個月喺香港做嘢，陪吓屋企人，入咗TVB 21年，再合作落去都冇好嘅位置，都唔想繼續，都拖咗好多年，我只想有演出機會，唔會要求好多，一年要一部之嘛，呢啲係要互相付出，冇得逼，可能未去到呢個價值。」天明寸無綫多年沒給他機會，慶幸現在內地闖出新天地，做幕前又開製作公司。</p><p>周家蔚明日約滿轉做部頭約，她對前景都不樂觀，亦打算追多個女，連爺爺洪金寶都不停催生，天明說：「爺爺好想要女，因為佢覺得女會顧家，從第一個到第二個都已經叫我追，一切都睇太太啦！」<br>採訪：羅慧敏<br>攝影：沈健程</p></body></html>