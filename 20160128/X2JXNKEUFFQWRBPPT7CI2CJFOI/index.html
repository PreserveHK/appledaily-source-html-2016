<html><header><meta charset="utf-8"><title>不滿民建聯區議員趕絕清場 無家者聯署抗議　遭警踢竇</title></header><body><h1>不滿民建聯區議員趕絕清場 <br>無家者聯署抗議　遭警踢竇</h1><p>【本報訊】寒流近日襲港，露宿者更是雪上加霜。民建聯區議員楊子熙上周於區議會要求清走油麻地渡船街天橋底露宿者，惹來批評。數名露宿者昨日到楊子熙辦公室抗議，楊子熙則辯稱言論是擔心露宿者人身安全。有義工揭露，政府對露宿者越來越不人道，寒冷警告下仍會以各種手段驅趕露宿者。<br>記者：梁佩珊</p><p>楊子熙上周於油尖旺區議會提出清理油麻地渡船街露宿者，更指露宿者「一嚟到見到好多好玩嘅嘢，好多着數，就會滯留喺度」，言論引起露宿者不滿。露宿者行動委員會幹事黃迺元表示，原本日前收集到近100名露宿者聯署抗議楊子熙，但警方得知露宿者抗議後，昨早約11時到天橋底「踢竇」，懷疑露宿者藏有毒品，令露宿者因擔心人身安全，而不敢露面參與抗議行動。</p><p>撒消毒粉揦爛衫</p><p>在渡船街露宿的35歲「肥仔」（化名）已近6年無家，他說：「今朝早（昨日警方）踢竇入屋（露宿者以木板搭建的遮蔽位），周圍摷啲嘢，睇下有冇毒品。」他指確有露宿者有毒癮，但警方此舉是刻意踢竇。他覺得楊子熙的言行荒謬，「梗係唔係（好多好玩嘅嘢，好多着數），如果有得住梗係住屋啦，點會住呢度，佢梗係唔啱啦，我哋冇辦法先喺度住。」<br>楊子熙則辯稱，他在區議會上的言論是基於擔心露宿者的人身安全及健康，希望社署可跟進露宿者的宿位問題，還原公共空間，而非驅趕露宿者。曾露宿的33歲義工江浩文（文仔）稱，政府對待露宿者越來越不人道：「呢10年政府對露宿者越來越差，寒冷警告下會將露宿者啲嘢扔走，南昌邨隧道係會灑臭粉，嗰啲係消毒粉，可以揦到啲衫都爛，深水埗啲涼亭係好多露宿者瞓，但可以一日洗6次，公園其他地方又冇咁勤力。」<br>17歲時因家庭問題已開始到處露宿的文仔，27歲時結束10年露宿生活，現以義工身份協助露宿者。他指警方對露宿者從不友善，「佢哋係有牌爛仔」，不時以各種手段驅趕露宿者，包括以警棍打醒及以軍靴踢醒露宿者，現時更有警察會在深水埗後巷打露宿者，「更離譜係南昌天橋上面曾有人拆走你個竇，又會俾警察摑幾巴叫醒你」。文仔指政府一直都有以清洗隧道驅趕露宿者，並非新鮮事，「來來去去都係嗰6、7項招數趕你」。本報向警方查詢，對方要求提供更多資料以便跟進。</p><p>政府7招驅露宿者</p><p>‧寒冷警告下將露宿者的物品扔走<br>‧以洗街為名清場<br>‧隧道灑臭味消毒粉<br>‧深水埗涼亭每日洗6次<br>‧以警棍打醒及以軍靴踢醒露宿者<br>‧在深水埗後巷摑打露宿者<br>‧直接拆走露宿棲所<br>資料來源：露宿者行動委員會義工</p></body></html>