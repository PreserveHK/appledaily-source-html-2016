<html><header><meta charset="utf-8"><title>中環在線：德勤寫字樓夠Open - 李華華</title></header><body><h1>中環在線：<br>德勤寫字樓夠Open - 李華華</h1><p>今時今日，唔少大企業嘅辦公室實行電子化，兼且仿效Google、facebook等外國企業，比較多開放空間，Big 4會計師行之一嘅德勤，年幾前開始翻新太古廣場六層寫字樓，上月正式完工，採完全開放模式，普通員工全部冇固定枱。<br>德勤引入「Book枱」程式，原先大部份員工有私家枱，𠵱家員工可按需要預訂寫字枱，最長可以book兩星期，每名員工會獲分發locker擺私人物品。<br>德勤華南區主管合夥人黎嘉恩指，好多同事經常出外工作，留喺公司嘅時間唔多，呢個book枱模式較靈活。不過，後勤部門好似秘書、電腦部，就保留「一人一枱」。<br>其實唔只德勤，舊年安永亦引入類似系統，辦公室換咗開放式長形辦公桌，仲話呢個大趨勢㖭。<br>黎嘉恩拒絕透露今次翻新費用，只形容為「天文數字」，好似一去到詢問處就見到樓高三層、面積6米乘13米嘅電子顯示屏，就已經花費過千萬，呢幅仲可能係全港室內最大嘅顯示屏㖭呀，認真落本。</p></body></html>