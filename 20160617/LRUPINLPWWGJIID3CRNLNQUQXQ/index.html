<html><header><meta charset="utf-8"><title>異動空間：放唔放水都大鑊 - 魏力</title></header><body><h1>異動空間：放唔放水都大鑊 - 魏力</h1><p>傳說中，以下的情況並不罕見，經常發生在熱戀中的男女朋友身上：<br>阿強：「我今晚要OT，陪唔到你食飯了。」（大滴汗emoji）<br>阿欣：「唔緊要啦！工作要緊，加油baby！」（手瓜emoji）<br>阿強：「我做嘢，收工再傾~」（錫錫emoji x 2）<br>阿欣：「你真係唔陪我食飯呀？」（痛哭emoji x 3）<br>日央行不減息、不加碼量寬，日股應聲急插，美元兌日圓瀉至104水平。其實市場對議息本無預期，估計都係「敵不動、我不動」，但結果一出都係失望，縱然口裏說不介意，心中仍有一絲希冀，希望日央行會有驚喜。日央行知都唔出手，一係子彈接近耗盡，一係知出手都無用，or both。<br>其實日央行唔係無情趣，1月份突然推行負利率，但日圓開心一陣又發「老脾」，因為投資者深知，央行的驚喜係有quota，用一次少一次，每次驚喜都要更大陣仗，先叫「真．驚喜」，送過禮物的男朋友們，你懂的。日央行已無法控制市場預期，陷入放水又死，唔放水死快啲的困局。<br><br>魏力<br> http://www.fb.com/2012jason <br>本欄逢周一、五刊出</p></body></html>