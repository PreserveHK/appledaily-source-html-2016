<html><header><meta charset="utf-8"><title>【絲打脫毒】韓劇吊腳短髮熱　小馬尾最啱輕熟女</title></header><body><h1>【絲打脫毒】韓劇吊腳短髮熱　小馬尾最啱輕熟女</h1><p>韓迷最近熱話都係由Rain和李珉廷主演嘅新劇《回來吧大叔》同埋同佢哋對撼、由宋仲基加宋慧喬主演嘅《太陽的後裔》。呢度，係唔會劇透的！想講嘅係女角們唔長唔短嘅吊腳length髮型：長度不及肩，長蔭或齊蔭一樣襯得起。記者最愛《太陽的後裔》金智媛的長度，夠束起來剛剛好是一條可愛的小馬尾，而耳邊頭髮緩緩垂在面頰，又可遮住少少包包面，鬆手的紮法令髮型更有自然美。</p><p>《回來吧大叔》李珉廷：<br>李珉廷今次飾演人妻，打扮成熟得來又要給人年輕感，所以吊腳短髮間中會配襯小髮飾增加可愛感；又以小馬尾展現喪夫的傷感和堅強。 <br><br>《太陽的後裔》金智媛：<br>金智媛這次飾演女軍醫，大部份時間着軍裝，非常有型，戴軍帽時短髮露出，保持了可愛感，不戴軍帽時束起小馬尾又是堅強型造型，看看她往日長髮的形象，感覺氣質真的跟現在差很遠！<br><br>《請回答1988》惠利：<br>飾演於1988年正處於18歲的學生，典型80年代學生蘑菇頭，劇中大部份時間是齊蔭，劇外回復長瀏海和輕度染啡增加時尚感，齊腳髮型較少女，微鬈的髮型適合出席大型活動及場合。<br><br>《太陽的後裔》宋慧喬：<br>宋慧喬就明顯係吊腳頭的較長版變奏，不是完全齊腳，略為偷薄的髮腳增加了飄逸感，記者略嫌整體長度太長有點累贅不夠時尚，不過碎瀏海幫佢減齡，感覺是溫柔斯文的氣質。</p><p>記者：容慧心</p></body></html>