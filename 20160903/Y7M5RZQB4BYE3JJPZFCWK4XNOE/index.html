<html><header><meta charset="utf-8"><title>李卓人：戰鬥到底黎智英：「你永遠都站喺雞蛋一邊」</title></header><body><h1>李卓人：戰鬥到底<br>黎智英：「你永遠都站喺雞蛋一邊」</h1><p>連日來立法會選舉的滾動民調顯示，工黨新界西候選人李卓人很大機會落選不能重返議會，壹傳媒創辦黎智英認為，今次選舉焦點轉而至本土問題，但他指李卓人才是最本土：「因為你永遠都係最支持去救嗰啲弱勢社群，弱勢社群冇得走，佢哋係我哋最基層嘅人，佢哋係我哋最真嗰班人，你一路都係為呢班人去奮鬥。」<br> <br>黎智英說，李卓人為弱勢抗爭多年，永遠站在「雞蛋一方」：「李卓人係一個永遠站喺雞蛋嗰邊嘅人，無論呢個雞蛋打喺牆裡面，係幾咁容易爛，李卓人永遠都唔諗應該企喺哪一邊，因為佢永遠都係站喺雞蛋一方，係滿面雞蛋殼嘅人。」<br> <br>黎智英信奉自由市場，坦言雖然他的經濟立場與李卓人不盡相同，但在道德層面、憐憫弱勢與李卓人同一陣線：「一個社會係需要有道德，一個社會係需要有憐憫，一個社會係需要幫助弱勢，呢個先係一個圓滿社會。我覺得呢個係共同一樣，就算你哋（市民）同工黨嘅身份唔同，你哋同工黨見解唔同，但係道德上我哋係一致。」<br> <br>李卓人選情告急，黎智英感嘆社會真是充斥很多問題，所以希望市民盡力站出來投票，守護香港；談到香港現況，黎智英一度哽咽：「無一個…無一個地方我係欠更多，係呢個地方造就咗我，我唔可以睇到呢個地方沉淪。我偷渡嚟香港，攞住一蚊到今日，所有嘢都係呢個地方畀我。」<br> <br>李卓人強調會戰鬥到底，稱自己代表本土的利益，因為他幫助的人均是最基層和弱勢社群，沒有能力移民離港，他和工黨要有來自群眾的政治實力，才能為民生、群眾，弱勢社群、工人、平權打拼，與中共抗爭：「如果冇咗工黨，邊個代表打工仔，你話搵工聯會代表佢哋？大家都知道，佢哋係阿爺吹雞，全部跪低，根本係出賣工人。」<br> <br>同區其餘參選名單詳見此網站：<br> http://hk.apple.nextmedia.com/legco2016/region#info-all </p></body></html>