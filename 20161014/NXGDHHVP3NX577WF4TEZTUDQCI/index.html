<html><header><meta charset="utf-8"><title>女神tea time：深港通前必入手股份 - Fifi</title></header><body><h1>女神tea time：<br>深港通前必入手股份 - Fifi</h1><p>大台深宵重播《創世紀》，明明套劇十幾年來都播過幾次，但都仲有人追，證明好嘅港劇真係唔缺（曾經）。試問現時大台仲邊敢再寫「公平咩？」呢類鬧爆地產商嘅對白？<br>時代變，當大台仲食緊老本，韓劇製作認真加埋識包裝，早已變成亞洲主流！<br>華誼騰訊娛樂（419）今年初公佈入股韓國HB娛樂，旗下藝人有池珍熙、安宰賢等。加埋近期向保利文化（3636）買埋保利華億餘下五成股權。保利華億於中國投資電視劇、電影製作及廣告製作，並持有海南海視旅遊衛視傳媒49%權益。公司不斷收購反映認真喺國際娛樂產業大展拳腳，概念清晰！<br>第二，公司背靠華誼、騰訊，單係呢個股東陣容已經夠晒勁！<br>認真大搞娛樂產業加上有大水喉，理論上係冇得輸。不過現時市值只係70億元左右，即係咁，我話單係華誼、騰訊呢兩個brand值70億都唔過份啦！<br>最緊要係咩？係深港通就開，「北水南下」要炒當然炒啲知名度高嘅股份，華誼騰訊娛樂有文化產業概念，仲要係國際級，深港通理應受追捧。喺開車前可趁低買住啲先。<br><br>Fifi<br> http://fb.com/lovefrystock <br>本欄逢周五刊出</p></body></html>