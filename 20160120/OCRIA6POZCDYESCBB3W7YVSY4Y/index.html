<html><header><meta charset="utf-8"><title>【港女補課】煲仔飯越食越肥　自己煲又瘦又暖</title></header><body><h1>【港女補課】煲仔飯越食越肥　自己煲又瘦又暖</h1><p>呢幾日終於凍啦，好多人會去打邊爐食煲仔飯，打邊爐清湯底先菜後肉的「食瘦啲」方法好多人都知，今次講下煲仔飯，其實同樣好易中伏。</p><p>煲仔餸中伏：<br>一煲排骨飯大約含18克脂肪，即約3.5茶匙油，鳳爪有10克脂肪，約2茶匙油，而牛肉餅則有約8克脂肪，1.5茶匙油。排骨是豬肉當中最肥膩的部份，因為連骨的肉都會有層脂肪保護，而鳳爪就完完全全是雞皮，牛肉餅呢，外面的都會拌入肥肉，增加食味。我們最愛的臘腸，每條就更加有大約50克脂肪，問你怕未！<br><br>煲仔中伏：<br>無錯！連個煲都食肥人，因為食肆為免煲仔飯痴底，都會在煲底掃油，而就邊結了飯焦，飯焦也變得香脆可口，所以愛吃飯焦的要小心了。<br><br>煲仔飯中伏：<br>肉類（尤其排骨）的脂肪會在加熱的時候溶入白飯之中，加入拌飯的豉油，多數加了油和糖去調味，過多的糖份亦容易令人變胖。<br>所以，想食唔肥的煲仔飯最好自己煮，以瘦肉代替排骨，而除了肉類之外，吃時伴以「全走」的白烚蔬菜，因為蔬菜纖維可令人有更強飽腹感，避免吃下過多肉類脂肪；想保持風味的話，排骨可以先汞水，去掉大部份油脂，再調味，避免放糖，加入其他配菜如紫薯、冬菇、栗子和南瓜等帶出甜味和香味，而臘腸也可選全瘦肉的；只要做多少少功夫，煲仔飯美味依舊但肥油不再！<br><br>參考資料：《瘦身解碼》營養師吳耀芬<br></p><p>記者：容慧心</p></body></html>