<html><header><meta charset="utf-8"><title>嚴限人手開支控制成本</title></header><body><h1>嚴限人手開支控制成本</h1><p>【本報訊】集團旗下快餐店員工屢被揭發要瘋狂加班，大家樂首席執行官羅德承上月在業績會上指出，整體餐飲業勞工短缺，不同集團都在搶人，個別地區較難招聘人手。不過，有員工踢爆，大家樂嚴控成本，規定每間分店的人手開支比例，不得超出該店每月生意額約20%至25%，「請唔到人係藉口，根本係唔想請人」。<br>大家樂每間分店不同部門如廚房、水吧及樓面等，每周都要編更，一般分開糠、早市、午市、茶市、夜市及收糠共六更，除編制每更人手外，也要計算每周總工時，包括全職和兼職及加班，再匯報公司。有分店管理層透露，公司定下嚴格指標，規定人手開支不得超過該店生意額某個百分比，一般約20%至25%，視乎生意額作調整。</p><p>高層：唔請人想賺到盡
</p><p>「水吧用幾多個鐘、廚房用幾多個鐘，就要度掂佢，over就要解釋」。該管理層說，公司對分店的生意額和成本「揸得好緊」，規定每個時段後兩小時內必須報數，「賣咗幾多個餐」；每月也需呈交損益結算表，詳列人工、銷售及成本開支等，公司會跟去年同期比較，「如果跌得犀利，要你寫原因」。公司每3個月更會聘神秘顧客為各分店評分，加重分店壓力。<br>該管理層坦言，即使分店缺人，都不敢貿然請人，恐一闊三大，「計過度過，梗係要班員工開OT好過」；而且潔淨及樓面等部門以兼職工為主，生意不景可隨時「開刀」，「公司係諗呢啲縮數，唔係員工行先。佢哋成日話請唔到人，全部都係藉口，根本唔想請人，佢哋就係要賺到盡」。大家樂未有回應有否規定分店人手開支。<br>■記者王家文</p></body></html>