<html><header><meta charset="utf-8"><title>觀音兵翟威廉　尷尬黐陳庭欣</title></header><body><h1>觀音兵翟威廉　尷尬黐陳庭欣</h1><p>陳庭欣（Toby）和翟威廉傳因有米大狀唐偉倫（Warren）介入致分手，兩人昨日與林盛斌（Bob）、吳若希、甄澤權等在油塘出席活動，翟威廉與Toby排排坐都蹺實對手，似怕掂到對方，表現好尷尬。直至大合照，Bob識做地企開，讓Toby與翟威廉站在一起，Bob笑指自己好識撈，Toby笑說：「未試過做MC（司儀）可以企正中間。」</p><p>堅稱好朋友關係</p><p>被指是後備觀音兵的翟威廉不敢多言，只說：「以我經驗講乜嘢都會針對住我。」之後就一如以往、重複又重複解說兩人關係：「大家都係好好好好嘅朋友。」問兩人是否已分手？Warren是否男友？Toby迴避說：「向來唔將感情事攞出嚟講，無論有冇拍拖、將來拍唔拍，自己同家人知就得。」但被本報影到一齊買餸返屋企，似乎關係密切，Toby牽強解釋：「我有好多男、女性朋友，亦會行街，嗰次都係咁啱被影到，我一直都好保護圈外朋友。」Toby和翟威廉均表示不會因為對方拍拖而不開心，堅稱兩人從冇拍過拖。<br>而甄澤權在上一輯《街頭魔法王》被踢爆穿崩，他表示今輯設計會更精密，出街前也會先看片。<br>撰文：嵐山</p></body></html>