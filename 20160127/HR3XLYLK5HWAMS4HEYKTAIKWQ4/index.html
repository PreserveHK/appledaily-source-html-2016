<html><header><meta charset="utf-8"><title>西環集中營：泛民立會選戰主打反梁連任 - 季陶</title></header><body><h1>西環集中營：<br>泛民立會選戰主打反梁連任 - 季陶</h1><p>雖然距離立法會選舉還有8個月，但立法會各泛民政黨已開始遴選候選人，思考選戰應主打甚麼議題，多名泛民中人不約而同說，最簡單直接議題就是打不支持特首梁振英連任，將建制派「逼埋死角」。有泛民中人對季陶說，近日不斷有建制中人對他們說，中央挺梁連任機會很大，「甚至最近有人放風，話（北京）已經決定畀梁振英做多屆」。但現實卻是梁民意支持度一日比一日低，「如果跟民意決定特首人選，梁振英連陪跑資格都無」；但既有北京祝福，梁要連任是完全沒有難度。</p><p>公開挺梁成建制死穴</p><p>正正是這種民意與京意嚴重落差，該泛民中人說，因立法會議員是當然選委會委員，若泛民立法會候選人以不反對梁連任作為選舉議題，「要求所有立法會候選人要向選民表態、係咪支持梁振英連任、會唔會提名梁振英選特首，咁就可以好易幫選民區分，要投邊啲候選人一票，亦可以將建制派候選人逼埋死角」。<br>另一泛民中人指，梁振英任內政績之差、市民對他的不滿，從區選結果已反映，「睇睇建制派實質議席數目不升反跌，其實係選民用選票懲罰挺梁嘅建制派」，從民建聯周浩鼎在新東補選論壇不敢公開說支持梁連任，就知這是他們的「死穴」，「佢哋心知肚明，今時今日公開挺梁，同自己倒米冇分別」。屆時北京若挺梁連任，「就等市民睇清楚，明明民意唔支持梁振英連任，建制派候選人敢唔敢逆中央意思，公開承諾唔提名、唔投梁振英一票？如果佢哋迴避，即係佢哋只重京意不理民意，睇佢哋到時點樣俾人圍攻」。<br><br>季陶<br>周一、三、五刊出</p></body></html>