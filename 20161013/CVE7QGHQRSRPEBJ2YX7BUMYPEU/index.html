<html><header><meta charset="utf-8"><title>被溫兆倫推落火車邵美琪曾提名金像金馬</title></header><body><h1>被溫兆倫推落火車<br>邵美琪曾提名金像金馬</h1><p>邵美琪原本喺醫務所做護士，因為陪朋友考訓練班而獲賞識，最後加入大台做演員。 1984年藝訓班畢業後，出演過唔少MV。而開始為人熟悉就係喺梁朝偉主演嘅《倚天屠龍記》飾演小昭，講到真正上位嘅，絕對係《義不容情》中飾演嘅趙加敏，劇情中佢仲畀溫兆倫落出火車致死，亦因為呢套劇邵美琪被大台力捧成為新一代花旦。<br> <br>而講到代表作，一定係1990年嘅《我本善良》，佢同男主角溫兆倫仲被視為「最佳熒幕情侶」，係劇中佢「冬菇頭」look都成為潮流icon，而佢嘅招牌短髮look至今已經成為佢嘅icon。90年代邵美琪絕對係大台當家花旦之一。<br> <br>去到2000年，邵美琪仍然有唔少代表作，就好似o依家重播到嘅《創世紀》佢飾演嘅Tina周旋喺陳錦鴻同吳奇隆之間，仲有《妙手仁心》系列中嘅Anson，都令人難忘。<br> <br>除咗電視之外，邵美琪都參演過唔少電影，印象最深刻嘅，一定係杜琪峯嘅《PTU》系列電影，仲多次提名金像獎最佳女配角，其中《跟蹤》仲獲得過金馬獎最佳女配角提名o添！</p></body></html>