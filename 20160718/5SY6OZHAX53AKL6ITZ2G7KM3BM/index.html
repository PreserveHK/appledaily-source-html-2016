<html><header><meta charset="utf-8"><title>【馮仁昭四圍超】拍ViuTV萬歲　溫碧霞買人心</title></header><body><h1>【馮仁昭四圍超】<br>拍ViuTV萬歲　溫碧霞買人心</h1><p>溫碧霞（Irene）相隔16年終於再喺香港拍劇，接拍咗ViuTV新劇《三一如三》，喺劇入面扮演一名經理人，邵仲衡係佢舊情人，《三》劇下周一（25號）播出。兩人首次合作，日前喺葵涌拍通宵戲，Irene為咗慰勞大家，特別吩咐司機去沙田買乳鴿萬歲。</p><p>邵仲衡讚四好</p><p>邵仲衡喺劇中飾演當紅歌手，年輕版由麥子樂演出。邵仲衡為咗呢個角色刻意減重10磅，佢日前接受訪問時話：「開工前一星期，我減鹽減油，齋食麥皮。」嗰晚拍通宵戲，邵仲衡見到乳鴿即破戒，大快朵頤，仲大讚Irene有「四好」：「好好人、好好戲、好好嘅對手，請我哋食乳鴿做消夜，好好味。」<br></p><p>Irene就大爆邵仲衡開工時太搞笑，令佢頻頻NG：「佢成日戚眉瞪眼，太誇張令到我忍唔住笑。」Irene話好期待新劇首播，又話台前幕後合作得好開心。<br>撰文：馮仁昭</p></body></html>