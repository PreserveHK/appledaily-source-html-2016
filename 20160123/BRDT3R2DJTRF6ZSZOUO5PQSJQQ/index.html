<html><header><meta charset="utf-8"><title>【寒流殺到】周日落雪？準備好未？　香港人：都係要返工</title></header><body><h1>【寒流殺到】<br>周日落雪？準備好未？　香港人：都係要返工</h1><p>雪景好多人都見過啦，冇乜特別啫。不過如果喺香港見到就唔係咁講喇！ 早排美國國家氣象局嘅GFS電腦運算預報，曾指香港星期日可能落雪！嘩！真係㗎！？咁唔知你哋想唔想喺香港睇到雪景呢？期唔期待白色冬季？如果真係落雪最想做咩？我哋就去到銅鑼灣，突擊訪問下大家有咩idea先。<br> <br>現實派阿彥：「唔信，就算真係落雪都係要返工㗎啦。」<br> <br>浪漫型顏小姐：「有聽過（會落雪）1cm厚嘅雪，我諗喺山上面可能會落，想親身去山上面睇下。」<br> <br>童心未泯嘅Daniel：「最好地面有雪，舖滿地就最好。會影相，喺香港嘅雪景好罕見。」<br> <br>低調嘅唐小姐：「唔信。但如果真係落希睇下雪景就ok，因為應該唔會可以落到夠拋雪球。」<br> <br>為食型Derrick：「天氣咁凍，落雪我都唔想出街，會打邊爐。」<br> <br>姊妹淘林小姐：「我希望積雪，起碼有啲嘢睇，會影相然後放上網。」<br> <br>姊妹淘陳小姐 ：「我想砌雪人。」<br> <br>瀟灑型蕭先生：「香港落雪機會應該好微，如果真係落就期望愈大愈好。」<br> <br>穩陣型米奇：「都唔係好信會落雪，真係落就出去行下，試下係點，但又唔使落太大雪，細細哋就ok。」<br> <br>其實香港分別喺1893年、1967年同1975年都有試過落雪，所以今次美國國家氣象局預報香港可能落雪，唔係冇可能㗎！</p></body></html>