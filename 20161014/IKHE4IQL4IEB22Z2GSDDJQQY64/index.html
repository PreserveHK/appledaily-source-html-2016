<html><header><meta charset="utf-8"><title>【爆相爆片】吳啟華陪前妻　蜜遊東京浸溫泉</title></header><body><h1>【爆相爆片】<br>吳啟華陪前妻　蜜遊東京浸溫泉</h1><p>現年52歲吳啟華和31歲前妻石洋子掟煲唔掟蓋，上月兩人才孖趙碩之、周美欣同遊沖繩，怎知短短一個月後，日前這對離婚夫婦又再蜜遊日本，今次更是二人世界去東京。讀者林先生透過本報「爆相爆片」，分享他捕獲二人的相片，林先生在電話表示：「見到佢哋喺Hilton酒店嘅服務台問資料，打開本旅行書想book tour，仲叫職員一定要confirm畀佢哋。」<br>當時吳啟華用英語跟職員溝通，石洋子不停叫他問職員攞資料，吳啟華忙於用英語、普通話雙語廣播，大約搞了10分鐘左右，職員幫他們搵到一個地方，不過因為沒聯絡電話號碼，吳啟華又叫職員查附近店舖的電話。</p><p>「只係家人感覺」</p><p>吳啟華對於被踢爆孖前妻蜜遊東京，昨日他在電話不耐煩地說：「有乜嘢出奇箒，去到邊都有中國人，影到咪影到囉，都話會同佢去囉，一直都有去，以後都會去。」問到今次二人世界旅行，玩得開心嗎？他說：「浸吓溫泉囉。」其實大多數人很難與前度再見亦是朋友，問到如果將來復合會否公開？啟華坦言：「不過萬一呀，萬分之一啦，真係復合嘅話，都會話畀你知，不過喺我角度，起碼暫時就一定唔會嘞。」<br>記者祝福他們將來一家團聚，啟華說：「我哋成日都一家團聚，就算唔復合，佢永遠都係我屋企人，佢係我個女嘅媽咪，如果等復合消息，真係有排等，慢慢等吓啦！不過其實同佢單獨旅行唔係第一次，之前冇人影到啫。」離婚後仍二人世界去旅行，不怕前妻誤會想翻撻？他說：「大家冇嗰種感覺，只係一種家人感覺囉，唔係嗰啲男女關係。」<br>採訪：皓騫、唐琛悠</p></body></html>