<html><header><meta charset="utf-8"><title>36E陳婉衡越Cup挑戰崔碧珈引爆36G</title></header><body><h1>36E陳婉衡越Cup挑戰<br>崔碧珈引爆36G</h1><p>有「崔big瓜」之稱的崔碧珈，昨日聯同大台飛彈陳婉衡、陳潔玲及張沛樂，到荃灣出席百貨公司舉行的泳衣騷，示範今季新款泳裝，大會安排36G崔big瓜於開場行騷時玩爆衫效果，預先為她的外衣綁上魚絲，並由兩旁dancer扯爆她的外衣，彈出其36G「最強胸器」。</p><p>將推出首本寫真</p><p>眾人穿上性感比堅尼吸引過百龍友影不停，崔big瓜受訪時笑說：「都有啲驚，驚扯到其他嘢！」本身是健身教練的崔big瓜，自爆為了這場泳衣騷，兩個月前已開始每日做gym，狂操線條身材，她續謂：「唔係要瘦，係想實淨少少，我入行之後有幾次過度減肥節食，𠵱家會揀嘢食。」</p><p>今個月底書展，崔big瓜表示會推出首本寫真，她透露：「上年甲狀腺有問題，少咗做運動出唔到，早幾日啱啱影完，好緊張，寫真係三點不露嘅。」<br>而36E的陳婉衡則笑指最近變了白兔，只食水果沙律，她說：「好羨慕Christy（陳潔玲）條腿好長，自己要keep住身材，之後有好多泳衣節目。」</p><p>陳潔玲自爆加墊</p><p>陳潔玲亦表示，昨日是她首次行泳衣騷，她說：「以前雖然得90幾磅，但冇做運動，減到冇晒應有嘅身材，身形唔靚，𠵱家有110磅升埋cup，不過今次着泳衣加咗唔少墊，泳衣設計好神奇，要大嘅地方就大！」<br>採訪：張俊銘<br>攝影：沈健程</p></body></html>