<html><header><meta charset="utf-8"><title>【人人可棟篤1】由音樂教授變棟篤笑匠　熱血大叔：追夢冇遲早</title></header><body><h1>【人人可棟篤1】<br>由音樂教授變棟篤笑匠　熱血大叔：追夢冇遲早</h1><p>有指廿九歲是最接近放棄夢想的年紀，皆因三十歲的你就不再年輕，是時候面對現實。不過前天與Vivek做完棟篤笑表演的熱血大叔Kenneth卻笑言：「追夢冇遲早嘅」<br><br>記者：余傲芝　攝影：廖達燊、Neo</p><p>「其實我係同Vivek一齊開始玩棟篤笑，就係佢贏冠軍嗰屆，嗰時我都行將就木啦哈哈」─ 那一年是2007年，Kenneth看到報章介紹一個棟篤笑比賽，便糊裡糊塗參加了，豈料玩一次就上癮，就足足做了九年。九年間有無數觀眾笑到拍爛手掌，但令他最深刻偏偏是沒有人笑的那一次。「原來120人嘅寂靜係非常大聲，你只會聽到『你唔好笑呀！』，嗰7分鐘係我一生人最痛苦嘅時間。」想過因此而放棄，不過「喺邊度跌低，就喺邊度起身」，最後還是撐下去。</p><p>Kenneth在台上飾演的Mr. Rock and Roll有兩錢麻甩三分粗鄙，但台下的他卻是一個大學音樂教授，教古典結他，但一切都得來不易。「第一個結他係爸爸喺我中一時買俾我，因為開始得比較遲，需要後天追趕」，結果有一段很長時間需要每日練琴十小時，除了 吃飯去廁所睡覺外，就是練琴。「當年有個校花專程聽我練琴，我覺得佢阻住我練琴，結果我走咗，不過之後後悔咗好耐」，連校花都拒絕，就知道Kenneth認真專注的程度，結果他雖然輸在起跑線，但真的成了夢想中的音樂家，還希望訓練下一代優秀的音樂家。<br><br>「棟篤笑肯定都係我嘅夢想」，圓了一夢，Kenneth卻沒有停下來。不過對於圓夢的定義卻有一番見解，「係唔係要喺紅館對住萬幾人，做十多場表演先叫圓夢？我唔認同。只要我哋嘗試過，盡最大嘅努力，對我來說已經足夠」。<br><br>*記得留意明天與後天的【人人可棟篤系列】另外兩位棟篤笑表演者：IT 宅男阿添與女記者MARY</p></body></html>