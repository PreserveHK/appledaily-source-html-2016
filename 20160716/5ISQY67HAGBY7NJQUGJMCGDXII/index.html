<html><header><meta charset="utf-8"><title>【玩物狂熱】LED玩具展示箱　4箱拼聯變Display櫃</title></header><body><h1>【玩物狂熱】LED玩具展示箱　4箱拼聯變Display櫃</h1><p>玩具節又到，好多古怪新產品又湧現！</p><p>最近好多人留意Legend Studio隻Master Revolving House（MRH）摩打回旋展示箱。話說佢都出過好幾代同類產品，不過今次係完成度最高一款；首先是燈光效果，佢使用了一大片高光度LED燈放箱頂，再加柔光罩；相對上代款色，以上、下各四盞射燈式設計，今次光源柔和同平均好多；貼心位係機身底盤內置埋一個電動轉盤，所以展示能力會更高。<br><br>如果你都有Figure同玩具要擺，可能就要留意尺寸，分別可擺放1/6（15吋）、1/9（12吋） 同1/12（8吋） 模型，箱身有黑、白兩種顏色，不過價錢有少少偏貴，由大至細分別為$538、$508及$478。始終感覺大箱會抵玩啲，因為寧可DIY以亞加力膠板，在大箱中間再分間兩層，好似展示更多的玩具。<br><br>查詢：精品（深水埗福榮街61號地鋪）<br><br>記者、攝影：朱崇德</p></body></html>