<html><header><meta charset="utf-8"><title>小三fb開火狙擊盛品儒封嘴　蔡一鳳勸收手</title></header><body><h1>小三fb開火狙擊<br>盛品儒封嘴　蔡一鳳勸收手</h1><p>現年39歲至chok亞視前高層盛品儒，雖跟銳思集團主席蔡一鳳已婚，但他未肯修心養性，近日除爆出有小三Tasha，女方更自稱曾為盛品儒墮胎，盛品儒認數月前趁老婆公幹約會Tasha，更自爆為此跪玻璃向老婆認錯，兩公婆今日出發泰國度假補鑊。但小三Tasha昨日凌晨再現身facebook怒插盛品儒，要求他道歉。<br>小三Tasha昨日凌晨在fb留言鬧爆負心漢盛品儒，要求男方當面道歉：「呢一年我條氣唔順，所以先係咁打畀佢，我真係用心待你。」Tasha不屑盛品儒否認跟她發生過關係，她力斥：「如果乜都冇發生過，一個女仔會需要做到這個地步嗎？你屋企幾樓、幾室我仲記得。」Tasha數臭盛品儒，卻大讚其妻蔡一鳳肯給他打圓場。</p><p>「捍衞家庭是女性本能」</p><p>就Tasha所言，盛品儒昨短訊回覆：「不作回應，我先安撫我老婆最重要。」他封嘴避談，主要因為這件事遭家中長輩訓話。盛品儒昨晚原定會到灣仔出席電影活動，但臨時甩底。蔡一鳳昨更新fb：「希望老公痛定思痛，我之前太忙，這位小姐才有機會不停撩老公，希望她回頭是岸。一年前已經請呢位小姐唔好再不停發訊息打電話給我老公，捍衞家庭是女性本能。」<br>蔡一鳳繼續保持EQ，她昨短訊回應：「就算『每件事都爛透了我還是很快樂』，因為活着就值得我們感到開心。有些時候經歷低潮只是為了讓我們再次感受自己是多麼幸運。」對於Tasha昨狠插盛品儒，蔡一鳳則說：「其實我希望呢位女仔快點清醒。James（盛品儒）發畀佢嗰啲堅決唔往來嘅訊息我都睇到，但係佢講嘅，我一啲都睇唔到證據。」<br>採訪：楊定</p></body></html>