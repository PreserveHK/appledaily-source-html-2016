<html><header><meta charset="utf-8"><title>娛圈好夫妻列表鄭伊健 蒙嘉慧有機入圍</title></header><body><h1>娛圈好夫妻列表<br>鄭伊健 蒙嘉慧有機入圍</h1><p>蒙嘉慧同鄭伊健呢一對投其所好，一齊打波一齊打機，睇嚟都可以加入娛圈好夫妻排行榜，同大家分享下娛圈好夫妻。<br><br>首先，係梁家輝同佢老婆江嘉年，兩個喺1987年結婚，1991年仲生咗對孖女，一家四口好鬼恩愛，到今時今日出街都仲會手拖手。<br><br>講到好夫妻，點能夠唔數「無緋聞夫妻」劉青雲同老婆郭藹明啦，佢哋兩個喺1998年結婚，咁多年嚟處於熱戀期，出席活動都係手拖住手，青雲仲不時會講下佢同老婆有幾恩愛。<br><br>張學友，除咗係好老公，仲係好爸爸，佢同老婆羅美薇由拍拖到結婚都係舉案齊眉，十分恩愛，兩個囡囡出世之後，佢仲專心教小朋友，陪屋企人周圍去，真係模範家庭。<br><br>張家輝同老婆關詠荷，2003年結婚，2006年生咗囡囡張童，關詠荷就專心打理家庭，張家輝就搵錢，一個外一個內，咁多年都冇乜點出緋聞，張家輝就連攞金像獎，喺台上都有多謝老婆</p></body></html>