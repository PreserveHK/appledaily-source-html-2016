<html><header><meta charset="utf-8"><title>【港女補課】夏日草帽分幾種？</title></header><body><h1>【港女補課】夏日草帽分幾種？</h1><p>中國有夏至，原來外國都有。每年5月15日，美國都有個草帽日（National Straw Hat Day）代表夏季來臨，傳統上男女士都會喺當日由冬天戴嘅氈帽（Felt Hat）換上草帽，象徵換季咁話。港人平日雖然唔多戴草帽，但基本嘢都係要識啲，原來草帽款式常見呢幾種，你又知唔知？</p><p>一、船工帽（Boater）<br>平頂圓邊帽，因為以前主要係船工所戴而得名，現時多數都係女士配飾，大部份會喺圓筒形帽身綁上絲帶及粗布帶作裝飾。<br><br>二、闊邊帽（Campaign Hat）<br>又稱為「Smokey Bear Hat」，帽頂四邊向下設計，由望落去成十字形嘅闊邊帽，帽邊多數有細長皮革或布條做裝飾。<br><br>三、智利帽（Chupalla）<br>產自智利的帽型設計，因為傳統製作材料植物Bromelia（西班牙語為 achupalla ）而得名，今時今日少咗用Bromelia整帽，反而用乾咗嘅小麥更為常見。<br><br>四、巴拿馬帽（Panama Hat）<br>帽型設計源自厄瓜多爾，最初由一種來自巴拿馬草葉製成而得名。帽頂有三個向下設計，帽邊微微向上翹起，設計本身帶正經味，戴上去有股紳士氣息。<br><br>記者：黃樂雯</p></body></html>