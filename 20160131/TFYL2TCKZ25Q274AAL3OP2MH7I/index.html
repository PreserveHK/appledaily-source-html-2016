<html><header><meta charset="utf-8"><title>雷頌德爆妻喪飛電單車</title></header><body><h1>雷頌德爆妻喪飛電單車</h1><p>雷頌德（Mark）夫婦、方力申和黃長興前晚在柴灣出席Harley-Davidson全新陳列室開幕活動，品牌大使Mark跟太太Jade擺甫士一齊影相，Jade原來有14年駕電單車經驗，Mark形容老婆駕電單車不只辣，係喪，不過Mark覺得只要駕駛小心開電單車是沒有問題，被問到會否跟太太一齊飛車？Jade說：「我哋一定要一人一架，唔係唔夠爽，我唔鍾意坐人車尾。」<br>父母都駕電單車，怕不怕影響兩個兒子，Mark說：「父母實對小朋友有影響，佢哋遲早都會揸，自己揸冇理由阻止。」Jade續說：「想佢哋遲啲、思想成熟啲先，太細怕佢哋會認叻有危險。」<br>採訪：羅慧敏<br>攝影：陳順禎</p></body></html>