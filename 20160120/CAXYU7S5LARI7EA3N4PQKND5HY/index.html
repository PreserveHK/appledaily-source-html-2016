<html><header><meta charset="utf-8"><title>Christy冧宗堯拒為政見鬧交</title></header><body><h1>Christy冧宗堯<br>拒為政見鬧交</h1><p>黎紀君（Christy）成功令男神王宗堯「封盤」變為私有化，除了經常在網上晒甜蜜相放閃，還會親自下廚𠱁男友個胃開心，日前Christy替出版社拍攝網上煮食節目，年紀細細的Christy原來廚藝了得，由西式糕點煮到中菜亦難不倒她，Christy更爆男友最愛吃她整的咕嚕肉。<br>22歲的Christy自公開與王宗堯的戀情後，二人毫不避忌人前人後晒恩愛，Christy指她與男友有很多共同興趣，如旅行、攝影及入廚。提到早前劉鳴煒在港台節目《我係乜乜乜》中，問港女：「假如你男朋友同你政見唔同，甚至相反，你會點做？」港女答：「即刻分手，唔使諗。」問Christy有何看法？她肯定自己一定不會：「男友係『黃絲』係人都知，但自己就冇乜特別偏向邊一面，反而男友係我新聞台，會經常話畀我知發生乜嘢事。」Christy又說：「一定唔會為咗呢啲嘢鬧交，識佢嗰時都已經知道佢政見係乜嘢。」</p><p>想旅行度情人節</p><p>最近Christy為出版社拍網上煮食節目，她表示：「開始煮嘢食一年左右，睇咗Gordon Ramsay好鍾意就開始煮，男友唔一定會讚我，都會畀意見，但最近整咕嚕肉佢就讚好味。」笑問她是否媽咪教要綁實男人要先綁住個胃？Christy表示沒有這個想法，更爆媽咪不入廚。<br>情人節將至，Christy坦言今年是與男友首個情人節，希望可以去旅行。問她想收到男友甚麼情人節禮物？她自嘲願望老土：「好似好老土，但真係冇乜要求，只係希望大家相處時間可以多啲就足夠。」<br>採訪：小米<br>攝影：陳俊強<br>化妝：Vinci Tsang<br>髮型：Sky Wong from La Mod<br>服裝提供：tout a coup from ithk<br>場地提供：De'longhi Kenwood APA Ltd</p></body></html>