<html><header><meta charset="utf-8"><title>羅霖樂意抽佣賺多多</title></header><body><h1>羅霖樂意抽佣賺多多</h1><p>半百美魔女羅霖日前透露開網站賣肖像攬枕、圍裙等產品，亦更會以名字出美魔女系列內衣褲開拓新財路。昨日有報道指她不想經理人抽佣，已與對方反面解約，她昨日回覆本報查詢時，聲線發炎的她沙啞地表示：「梗係唔係，我從來唔同人反面，鍾意多個朋友，呢間公司仍然友好關係，因為今年事業發展多啲，公司好好，畀我自由度更加大，合約係完咗，換新方式佢哋幫我接job，佢哋抽佣，我又可以接，兩邊收錢，有公司幫我傾更加好。我面皮薄，我接到又可以交畀公司傾，少少錢唔使煩。」<br>對於有指她要月撲20萬負擔日常生活，她表示：「係大咗，但冇20萬咁多，二仔係就快去美國工作，所以我都想做多啲生意，因為長遠啲。」<br>採訪：唐如</p></body></html>