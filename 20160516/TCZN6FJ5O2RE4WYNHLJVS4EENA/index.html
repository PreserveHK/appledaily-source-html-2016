<html><header><meta charset="utf-8"><title>【香港好嘢】全球合味道杯麵選舉廿強　香辣+XO醬海鮮味上榜</title></header><body><h1>【香港好嘢】全球合味道杯麵選舉廿強　香辣+XO醬海鮮味上榜</h1><p>日清合味道杯麵，相信你同我都係由細食到大喇！為慶祝Cup Noodle45歲生日，日清就搞咗個「世界の杯麵總選舉」，嚴選20款來自11個唔同國家同地區嘅合味道杯麵，放上網畀粉絲投票。</p><p>入選廿強杯麵，包括有中國代表五香牛肉味及香辣牛肉味、新加坡嘅冬蔭功海鮮及辣蟹味、德國嘅芥末味及香菇味等，最厲害係香港都有代表入圍，就係香辣海鮮及XO醬海鮮味。自己人當然要撐自己人，記得去投票喇！<br><br>世界の杯麵總選舉<br>投票日期︰5月11日早上11時起至5月31日凌晨（每人每日只限投一票）<br>公佈結果日期︰9月12日<br><br>記者︰黃依情</p></body></html>