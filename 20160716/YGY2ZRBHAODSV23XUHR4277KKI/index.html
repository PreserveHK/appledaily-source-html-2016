<html><header><meta charset="utf-8"><title>允兒上圍升Cup　仁川機場離奇激凸</title></header><body><h1>允兒上圍升Cup　仁川機場離奇激凸</h1><p>韓國女團少女時代昨日從仁川機場出發，飛去日本大阪參加「SMTOWN LIVE TOUR V IN JAPAN/OSAKA」演唱會。<br><br>佢哋出發時就着晒春裝同夏裝，當中允兒、孝淵、秀英、泰妍同Sunny都以短褲仔示人，大騷美腿。而Tiffany和徐玄就以背心裙示人，至於Yuri就最密實，穿上長袖黑色衫及長褲，只係稍稍露膊。<br><br>不過唔少網民就發現平日身材唔算話好洶湧嘅允兒，昨日着上白色Tee兼外披一件粉紅色外套，但佢喺白Tee襯托下，上圍忽然激凸，身材勁過平日豐滿嘅Sunny多多聲，雖然允兒之前出席大型活動時，都會以晚裝示人，而佢亦會刻意谷胸上陣，但昨日佢又唔係有戴push up胸圍，但依然有咁嘅效果，粉絲都話好驚喜。</p></body></html>