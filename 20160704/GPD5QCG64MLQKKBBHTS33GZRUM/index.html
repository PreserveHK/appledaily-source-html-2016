<html><header><meta charset="utf-8"><title>王維基：換特首睇呢鋪</title></header><body><h1>王維基：換特首睇呢鋪</h1><p>【本報訊】打着反梁旗號的港視主席王維基料今天宣佈參選立法會港島區直選。他受訪時指青年對前景「冇希望」，因為政府與富商揞着良心講大話，此亦是推動他參選原因。他深信若要撤換特首，此次選舉是關鍵，並指最終若有40至50名反梁人士當選，10月新一屆議會復會時應提出彈劾梁振英議案，「有冇憲法能力係後話；一旦表決過到，你梁振英唔落台都冇面喇！」<br>相隔13年再於7.1上街的王維基，於7.1遊行前接受訪問，大談年輕人的怨氣。他稱表態考慮參選後接觸不少年輕人，發現年輕人對前景失去希望，並非上流或創業機會少等問題，而是覺得社會失去公平競賽，彷彿只要懂得擦鞋、有裙帶關係就能向上流。</p><p>高官講大話令青年失望
</p><p>造成年輕人有此想法，王維基將矛頭直指特首梁振英：「好簡單之嘛，行李門事件，大家都知你（梁振英）錯喇」，「連特首都成日講大話嘅、啲高官又講大話嘅、啲富商又講大話嘅、連唔關事嘅機管局都要行出嚟被迫講大話嘅」，認為連串事件累積下來，難免令年輕一代對前景失望。<br>而在年輕人不滿日增之時，建制派卻愛將年輕人形容為「廢青」，54歲的王維基直指：「上一代人好鍾意用咗佢自己叻嗰啲嘢去評論人家，覺得人家唔係好叻佢自己叻嗰啲嘢」，他強調，現時年輕人接觸、探索到的事物多，斷不可能是「廢青」，同時指同齡人的競爭雖比上一代大，但這一代人有的機會亦比過去多。<br>他對教育制度亦有意見，對中史、世史非必修科感到費解，指中史科至少可增加年輕人對中國人身份認同感，「我係唔係中國人，唔係你講畀我聽係咪，我要自己感覺㗎嘛！」<br>王維基強調，今次擬戰立法會原因，是想透過晉身議會，「邊個講得最多大話？換咗佢囉！」他深信若要撤換特首、改變現狀，9月的立會選舉是關鍵，覺得若有40、50名反梁人士當選，10月新一屆立法會復會後應立即提出彈劾梁振英議案，「有冇憲法能力係後話，一旦表決過到，你梁振英唔落台都冇面喇」；「中央政府亦都會睇得好清楚，以後（下屆）佢再連任？跛腳喇喎、癱瘓喇喎個政府。」<br>■記者呂浩然</p></body></html>