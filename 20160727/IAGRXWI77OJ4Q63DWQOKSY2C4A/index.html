<html><header><meta charset="utf-8"><title>宋承憲冇分手亦唔結婚</title></header><body><h1>宋承憲冇分手亦唔結婚</h1><p>韓國男星宋承憲和內地女星劉亦菲去年因拍內地電影《第三種愛情》而撻着，公開戀情後二人愛得高調，不過外界都不看好這段中韓戀，又指二人為電影炒作緋聞，加上電影宣傳期結束後，二人甚少互動，因而傳出跨國戀玩完。近日二人分手傳聞再次傳到熱烘烘，直到前日宋承憲方面突然出面否認分手：「絕對冇分手，冇理由假拍拖，同劉亦菲進展順利，暫時冇結婚計劃。」</p></body></html>