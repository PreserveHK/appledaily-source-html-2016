<html><header><meta charset="utf-8"><title>見證曹星如19連勝徐濠縈：好刺激</title></header><body><h1>見證曹星如19連勝<br>徐濠縈：好刺激</h1><p>香港拳王曹星如前晚在灣仔舉行的「王者對決」，成為WBO和WBC雙料亞洲冠軍金腰帶，藝人好友吳彥祖、徐濠縈、李克勤、方力申等捧場，見證曹星如19連勝紀錄！阿徐興奮到在社交網貼舉V相，昨日她通過短訊回覆：「好開心！同好刺激！非常佩服他的努力，勝而不驕的態度，我十分欣賞他！」吳彥祖更晒後台練習相，果然成功預祝獲勝。</p><p>至於曾跟曹星如合作拍廣告的梁雨恩（Cathy），昨在電話說：「好恭喜佢，有喺網上睇番佢打贏，佢好勁呀！我同佢兩次合作，覺得佢好謙卑、好nice，成日笑面迎人，希望佢繼續贏落去。」曾出戰世界性飛鏢賽事的Cathy，更向曹星如取經：「自己比賽成日都好緊張，問佢喺比賽時腦諗緊乜嘢？佢話會盡量想將練習過嘅發揮出嚟，其他嘢冇諗，我都有問佢驚唔驚輸？佢都話唔會諗呢啲嘢，佢嘅態度好正面，唔會驕傲或恐懼，好值得我學習。」<br>採訪：皓騫</p></body></html>