<html><header><meta charset="utf-8"><title>地署嚴查藏屍工廈趕絕藝術工作室</title></header><body><h1>地署嚴查藏屍工廈<br>趕絕藝術工作室</h1><p>【本報訊】2010年政府推出活化工廈政策，揚言要協助文化創意產業，6年來藝術工作室、後期製作室、手作店、畫廊等紛紛進駐工廈；有工廈即使未申請活化亦改裝得美輪美奐，吸引藝術文化工作者進駐，早前發生轟動全城的石棺藏屍案的工廈DAN6亦是當中表表者。不過，開設工作室隨時違反土地用途條例，有電影製作工作室老闆質疑地政總署於血案後只以DAN6「祭旗」，未有巡查其他工廈，署方評定違規時的指引亦模糊不清。<br>記者：梁佩珊</p><p>工廈文創產業自2010年後百花齊放，雖然近年政府已陸續修訂多區分區計劃大綱圖，把「藝術工作室」列工業地帶內的經常准許用途，但定義空泛，不少文創產業的Studio（工作室）皆被指違土地用途。坐落荃灣灰窰角街6號的工廈DAN6，地契指明地段只可作「一般工業及／或倉庫」用途。不過，DAN6的貨𨋢與客𨋢尺寸沒分別，難以運送大型貨品及機器。DAN6近月除被揭有人違規居住外，亦有不少文創工作室被指違規，截至上月24號，30個單位相繼被地政總署指違反土地用途，包括辦公室、工作室、髮型屋及住宅。</p><p>單位有梳化被指違規</p><p>梁二約年半前於DAN6開設電影製作工作室，被地政總署證實為違規單位，他指不少文創工作者租用單位時不清楚工廈限制多，批評政府以工廈推動文創產業政策「得個講字」，「如果我哋違規嘅話，其實全港工廈都違規，只不過DAN6因為藏屍案出咗名，於是地政總署只巡查DAN6祭旗，我懷疑有冇巡其他工廈」，地政總署未回應有否巡視其他工廈並執法。<br>梁二指， 地政總署巡查其單位時，未有明確「一般工業及／或倉庫」用途的指引，「問乜叫一般工業，佢答印刷、製衣，要有好多部機；問乜叫倉庫，佢答要好多貨，我哋單位有空位，唔夠多貨，又話呢度有電腦同梳化，所以唔係倉庫；咁我問啲機要幾大，啲貨要幾多，先叫合格，佢答唔出」，他斥該署評定違規單位時標準空泛，甚至無指引可言，違規與否只由巡查人員目測，「佢哋好主觀，嚟到淨係話睇落呢度係照相館，所以根據地契係違反土地用途」，地政總署未有回應評定違規時是否有指引。<br></p><p>與活化工廈政策矛盾
</p><p>根據城規會資料顯示，DAN6所屬地段的經常准許用途包括藝術工作室，如要用作電影製作室或康樂文娛場所，須先向城規會申請。梁二指地政總署的政策不切實際，「電影唔係藝術？電影都係文化及創意產業，政策一邊話要幫助創意工業，但另一邊打壓創意工業，而且政府批地做工廈，但新型工廈設計係冇可能做倉庫」，他認為政府各部門的政策互相矛盾，無助藝術工作者及中小企發展。<br>香港中小企協會創會會長佘繼泉認為，本港工業已萎縮，若政府未有跟隨市場趨勢修例，大部份工廈都無法符合市場新興用途要求，如工廈租金、改用途門檻太高，不利年輕人發展文創工業，政府應從創業、安全及法例中取得平衡。</p></body></html>