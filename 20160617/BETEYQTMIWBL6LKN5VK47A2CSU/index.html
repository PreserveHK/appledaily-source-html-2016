<html><header><meta charset="utf-8"><title>女神tea time：中國罕有霸氣盡失 - Fifi</title></header><body><h1>女神tea time：<br>中國罕有霸氣盡失 - Fifi</h1><p>港股全日大跌超過400點，呢400點話畀大家知一個字：驚。<br>A股入唔到MSCI，中國再一次收好人卡。MSCI冇錯又講出三個中國未能得米嘅問題，但講到尾都係驚咗你班中國。<br>你又唔怪得人，當局冇錯係推停牌新規，但中國最擅長搬龍門，要時間觀察合情理。<br>至於未來中國會唔會為闖關繼續迎合MSCI？相信答案係會。大家要注意中證監回應係「對MSCI的決定是同意和支持的，但強調，任何沒有中國A股的國際指數都是不完整的」。<br>回應係幾咁得體、幾咁humble、幾咁反常。以中證監一貫嘅霸氣，講一句：「你們洋鬼子懂甚麼，我們A股日均成交500億美元。」有咩問題？但今次嘅回應，有立場得來又有大國風範，反映中國人就算收三次好人卡，仍然非常恨入MSCI。佢最多只係喺側邊搵新華社做醜人，出咗份評論，話中國唔一定為入而入，都唔敢正面抽擊。<br>至於未來，相信中國會嚴格執行停牌新規，繼續放寬QFII，但求過咗海就神仙。<br><br>Fifi<br> http://fb.com/lovefrystock <br>本欄逢周五刊出</p></body></html>