<html><header><meta charset="utf-8"><title>【add】紅人主場：林嘉欣玩藝巴黎</title></header><body><h1>【add】紅人主場：林嘉欣玩藝巴黎</h1><p>38歲的林嘉欣從來我行我素，近年在人妻、媽咪、金馬影后等多重身份外，加了藝術氣息，變身童書出版人、策展人等。她鍾愛巴黎自由文藝風，人人狂買衫，林嘉欣沉迷逛博物館，「法國感覺好自由，見到草地就想赤腳，但冇諗過移民，我好鍾意香港，好有效率。」<br><br>採訪：林妙萍<br>攝影、攝錄：郭賢興<br>髮型：Will Wong<br>化妝：Hin Wan<br>首飾、手袋：CollectorSquare.com<br><br>林嘉欣曾在法國留學，連續多年任法國五月節大使，她亦一有時間就跑到當地，早前赴巴黎睇Carven時裝騷，不忘蒲美術館、博物館。</p><p>5個巴黎必遊館</p><p>「如果你想睇pop art，龐比度幾好；如果睇印象派，奧賽美術館係一個好理想嘅地方，睇畫之外，你會見到賽納河左岸嘅靚景。」蒲得多，心中已有一個巴黎must go藝術館名單，「我幾鍾意10區Quai de Valmy，嗰邊比較多本地人去，有河、有本地設計師、有聽音樂嘅地方。」<br>這個浪漫城市在林嘉欣眼中有獨特魅力，「每次嚟，我都會去睇真迹，因為個impact好大！」慢活法國人也帶來不少趣事，「試過去郵局排咗好耐隊，到我係下一個，佢突然拉咗個簾，話要唞唞，兩分鐘，coffee break要去飲杯咖啡，呀！唔該做埋我嗰個先啦，佢哋係好有原則，呢樣幾好，但我哋唔慣。」</p><p>盡責媽咪出童書</p><p>有自己一套的林嘉欣，2010年想嫁就嫁、想生就生。復出拍片，兩三年下來就成為金馬獎大滿貫影后。她總不忘自己的媽媽身份，年底再次推出兒童書，「下個月會出六本繪本系列，由六個不同風格嘅本地畫家嚟畫，好好玩；亦係盡緊我某個責任，希望提醒我哋大人多啲用小朋友角度睇世界，其實佢哋好真、好敏感。」<br>林嘉欣上月為日本已故書法家井上有一策劃《花》展覽，形容自己是怕醜草，愛藝術，會否轉行開畫廊？「香港真係冇可能，地方太貴，維唔到皮。」</p><p>古董Chanel用10年</p><p>講藝術也講時尚，林嘉欣回憶第一次巴黎睇騷，「十年前，我受台灣Chanel邀請第一次嚟睇騷，嗰時好似遊客咁，坐第一行，旁邊係泰國公主，好多保鑣，感覺係好唔真實。」當時所買兩個復刻版手袋，更成為她保留至今的紀念品，「唔會留畀啲女，可能佢哋會覺得，『咦，舊嘢唔要！』小朋友好難估計。」</p><p>林嘉欣5大必遊藝術館</p></body></html>