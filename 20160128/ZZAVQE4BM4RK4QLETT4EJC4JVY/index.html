<html><header><meta charset="utf-8"><title>被指打前女友　留言嗌痛心崔建邦媾野人　珊珊管唔到</title></header><body><h1>被指打前女友　留言嗌痛心<br>崔建邦媾野人　珊珊管唔到</h1><p>現年36歲的「躁底王」崔建邦又涉打女友！09年被舊愛「中巴」鄺慧敏控訴虐打，形象直插谷底，年前覓得23歲廣州模特兒女友陳嘉莉（Kelly），以為邁向40歲的崔建邦會生性，怎知「七年」之癢又發作，昨日有雜誌驚爆Kelly曾被崔建邦用iPhone掟瘀手臂，他更多次背女友偷食，去年平安夜孖林珊珊細女李怡（野人）上飛鵝山密會。</p><p>Kelly認分手</p><p>消息指當日Kelly離港工作，崔建邦和野人現身藍田麗港城的便利店買雪糕玩扭蛋，之後就去公園的暗角逗留了15分鐘，再駕車去車震勝地飛鵝山，其間似發現記者追訪即絕塵而去。現年26歲的野人曾硬撬黃泆潼男友24味成員阿肥，身材惹火的她又愛在網上晒三點式，十分火辣。<br>昨日本報向Kelly求證，她直認跟崔建邦已分手一段日子：「兩個人一齊一定有過開心時間，既然分手亦唔想同外界交代原因，始終係我哋兩個人嘅事，所以今日雜誌寫嘅嘢亦唔想回應，唔好意思，我𠵱家心情好平靜。」上月中Kelly接受本報專訪，還甜笑表示跟男友進展不錯，但她未想過靠男友成名：「我係男仔性格，好多嘢想靠自己。」想不到轉頭已分手。<br>至於崔建邦則在Instagram否認打女人：「我上年就結束了一段我有努力經營過嘅愛情，不過分開之後大家仍然是朋友，我仍然會關心同祝福對方，希望佢會有美滿嘅人生，但係今日我見到一本周刊嘅報道，對我們這一段關係配上咗好多無中生有，惡意的誣告，對此我感到非常失望和痛心，我亦已經聯絡律師採取適當嘅法律行動。」</p><p>西瓜信胞妹</p><p>對於野人被指疑似是第三者，媽咪林珊珊說：「我謹代表屋企人，識朋友的確係好嘅。佢寫嘅關於男主角係咪咁樣？完全唔係我管轄範圍，亦唔係我明白範圍，完全唔加任何意見，我了解當中大家都係識朋友啫。」家姐李澄（西瓜）則代妹否認：「相信唔係佢感情生活嘅部份。」提醒要帶眼識人？她說：「呢啲佢識㗎喇！」<br>採訪：羅慧敏<br>服裝：Penny Black<br>場地：Three On Canton of Gateway Hotel</p></body></html>