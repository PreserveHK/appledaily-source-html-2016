<html><header><meta charset="utf-8"><title>三分鐘內與131人自拍發哥玩Selfie　誓破世界紀錄</title></header><body><h1>三分鐘內與131人自拍<br>發哥玩Selfie　誓破世界紀錄</h1><p>周潤發、郭富城及梁家輝3位《寒戰II》主角，昨日在旺角麥花臣體育館舉行「挑戰世界Selfie紀錄」，發哥手執電話帶領現場觀眾於3分鐘內逐一自拍，有望成功打破105人的健力士世界紀錄。<br>自拍王發哥主理挑戰健力士世界紀錄，他事前已安排工作人員試位，隨後又親自指揮現場燈光安排、移動佈景板等，首次進行挑戰時，由伍家謙及呂麗紅校長打頭陣，發哥摩打手狂按電話完成首次挑戰，但初次嘗試未成功，他說：「影咗過千張，1秒拍6至8張，有幾下甩咗手，可能做唔到個紀錄，聽講有兩次機會，嚟多次。」</p><p>下令唔准郁</p><p>第二次挑戰時，發哥要求所有參加者在拍攝時盡量不動，以免影響拍攝，就連城城和家輝亦不敢亂動，最終有131位參加者成功與發哥、城城和家輝自拍，發哥即笑說：「開頭影咗999張停咗，之後再影576張，加埋影咗1575張，應該破到紀錄。」城城也表現得很興奮，知道發哥拍到很累，家輝就笑言替發哥手指痠，不過完成創舉的發哥就回應：「我唔痠，啲人叫我影相，我都話舉手之勞。」<br>原本在大馬拍戲的城城，昨日請假回港宣傳《寒戰II》，能參與挑戰世界紀錄，他感到很開心說：「幾好玩呀！可能郁一郁影嘅相都係廢，唔知發哥喺屋企有冇鍛煉。」城城又指自己平時都有好多機會自拍，最多就是拍打邊爐與朋友分享。<br>採訪：張俊銘<br>攝影：仇志德</p></body></html>