<html><header><meta charset="utf-8"><title>黃柏高感意外　葉念琛送祝福Kary早知Stephy分手：唔係咁簡單</title></header><body><h1>黃柏高感意外　葉念琛送祝福<br>Kary早知Stephy分手：唔係咁簡單</h1><p>方力申與鄧麗欣（Stephy）拍拖10年，只差一步成為夫妻，昨日卻突然閃分，中了合久必「分」的魔咒。二人身邊的戰友、密友紛表惋惜震驚，恩師黃柏高感意外，多次「撮合」他們在《獨家試愛》系列的導演葉念琛則祝福二人的未來。Stephy的好姊妹Kary則表示已知二人分手一陣子，分手原因絕非小方拒絕結婚那麼簡單。<br>由公司刻意經營成同門情侶的方力申及鄧麗欣，戲裏都是外形襯絕、愛鬥氣的小情侶，但都是大團圓結局，繼續相愛，但戲外最終結局卻是步伐不一致，10年情也要忍痛分手，見證過二人的戰友、密友都大表震驚，並關心雙方的情緒，寄語給空間他們。<br>Stephy的Cookies好姊妹如吳雨霏（Kary）、楊愛瑾（Miki）、區文詩（Angela）等都非常關心好友失戀，Kary昨在電話透露已知道「分訊」一陣子，問到Stephy會否好傷心，她表示：「我諗𠵱家都OK，大家畀多啲空間佢哋，始終10年感情要慢慢處理，作為好姊妹點都會陪佢，支持佢哋決定。」問到Kary有否勸Stephy不要分手？她表示：「作為姊妹做嘅只可以聽佢傾，唔好畀太多意見，始終一段10年感情，唔係我哋兩三句可以交代到，最好畀佢哋靜一靜。」Kary就否定了二人有第三者，但問到分手是否因小方不肯及從未想過結婚？她則有點玄機表示：「我覺得唔係呢個問題咁簡單，10年感情要分開，當中有好多嘢要處理，傳結婚都聽過無數次，前幾日仲有人問我佢哋係咪結婚，畀番佢哋講。」</p><p>Miki：畀多啲空間佢哋</p><p>另一餅碎好友Angela亦同一口徑，表示二人分手不涉及第三者：「我覺得梗唔係啦，兩人決定經過深思熟慮，其實都知大家有呢啲揣測，聲明有講唔希望大家傷害任何一方，唔需要有太多揣測。」對於好友心情，Angela表示：「我諗都唔係一件好歡欣嘅事，冇理由好開心啩，但係佢OK嘅，畀啲空間佢，希望兩個都好。」而今年將與永安太子爺郭永淳完婚的Miki則表示：「我諗其實點都好，作為朋友一定隨時standby，有需要一定會無條件立即出嚟，但希望呢段時間大家都畀多啲空間佢哋，唔好做其他揣測，最緊要之後嘅事情都係順順利利，開開心心！」而與Stephy屢傳不和的傅穎（Theresa）則表示是他們私事，不作回應。</p><p>葉念琛：尊重他們的決定</p><p>作為小方與Stephy的恩師兼經理人黃柏高（Paco）儼如半個媒人，在工作不斷為二人製造機會，對於二人10年情玩完，他表示：「兩個人嘅感情好難講，我都係啱啱先知，我知（分手）係最近嘅事，最近佢哋接觸係《紀念日》宣傳嗰日，佢哋分手我覺得可惜同埋意外！」視Stephy為御用女主角，多次度身訂做開戲在《獨家試愛》及《十分愛》等，撮合她與小方成情侶，甚至夫妻的導演葉念琛昨以短訊回覆：「兩位也是好朋友，尊重他們的決定，也祝福他們未來！謝謝！」<br>採訪：小米、皓騫、王梓嫚</p></body></html>