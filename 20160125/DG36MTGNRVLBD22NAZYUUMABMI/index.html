<html><header><meta charset="utf-8"><title>王羽二度中風王馨平報平安：眼神好精靈</title></header><body><h1>王羽二度中風<br>王馨平報平安：眼神好精靈</h1><p>現年72歲的「獨臂刀王」台灣武打演員王羽，上月在泰國曼谷機場暈倒，送院後被證實急性腦出血（即中風），目前仍在泰國接受治療，有傳情況一度不明朗昏迷。</p><p>接受三次手術</p><p>王羽的女兒王馨平（Linda）昨日接受本報電話訪問，代父親報平安，指他眼神好精靈：「佢OK，會越嚟越好。喺上月中發生，到今日已經個幾月，其間三姊妹輪流飛去泰國，最新情況佢越來越好，爹哋喺香港、泰國、台灣有幾個朋友，都喺度幫緊我哋手。」<br>5年前，王羽曾在內地發生輕微腦中風，問到今次的事發情況，Linda說：「因為佢之前中過一次風，今次算係第二次中風，佢今次自己一個人飛泰國，有啲公事想去搵人。佢喺泰國出咗海關，喺出境大堂暈低，有好心人即刻送佢入當地醫院，我同老公、兩個妹即刻飛過去睇佢。」<br>Linda表示父親已清醒，但暫未能說話：「前幾個星期都醒番，其實佢做完手術都醒，始終係手術，做完會瞓吓醒吓，做咗兩、三次手術，不過唔係重大手術，眼神都好精靈，食到嘢。」她亦透露父親將返台灣療治。<br>至於導演陳可辛和王羽曾合作拍電影《武俠》，陳可辛昨在電話說：「《武俠》之後我有搵佢拍《血滴子》，台北電影節我做評委，仲頒咗最佳男主角畀佢，嗰時佢仲偷偷飲酒，我啱啱仲搵人問佢屋企有冇嘢要幫手，佢屋企人話暫時冇乜要幫手。」<br>採訪：皓騫、何永寧</p></body></html>