<html><header><meta charset="utf-8"><title>林峯過檔英皇冇戲拍樂易玲密謀佢回巢</title></header><body><h1>林峯過檔英皇冇戲拍<br>樂易玲密謀佢回巢</h1><p>一心想喺電影發展嘅林峯，前年就堅決咁要離開大台，搞到俾大台封殺，但日前出席好友楊怡同羅仲謙婚禮時，大台突然「解禁」訪問林峯，昨日就有周刊報道話，林峯再度於大台出鏡，全因樂易玲有意安排契仔歸隊。<br> <br>報道嘅知情人士話，林峯一直都好想喺電影方向發展，而當年英皇拉攏佢過檔時，就講明會開戲棒佢，但事隔兩年，林峯連客串嘅機會都冇，就算之前英皇開記者會宣佈開幾部大片，都係由謝霆鋒同陳偉霆孭飛，部部都冇預佢，咁一直好錫林峯嘅樂易玲，眼見佢被忽視，就密謀o氹佢返大台喇！<br> <br>咁樂易玲都唔係有籌碼，好似佢之前監製嘅電影《使徒行者》，喺中、港、星、馬嘅總票房逾七億，樂大媽即時把握機會，第一步就係解封契仔林峯，之後就再邀請佢出席十月中嘅邵氏大型活動。知情者仲透露，林峯同英皇仲有一年合約，樂大媽o依家開始同林峯傾，時間就啱啱好，如果成事，林峯就好似王祖藍咁，可以有自己嘅工作室，開自己嘅Label，呢啲條件都o氹得林峯好心動㗎！</p></body></html>