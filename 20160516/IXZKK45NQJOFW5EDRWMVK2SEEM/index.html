<html><header><meta charset="utf-8"><title>少時Sunny生日大晒　笑家姐影相Out晒Fo</title></header><body><h1>少時Sunny生日大晒　笑家姐影相Out晒Fo</h1><p>韓國組合少女時代（少時）成員Sunny噚日27歲生日，唔知係咪人大咗特別珍惜同屋企人相處嘅機會，日前Sunny狂喺Instagram放相都唔見少時嘅蹤影，只係有一個以SM Town名義送嘅生日蛋糕，其餘全部係佢個人相或者姨甥相，最抵死係Sunny仲要笑家姐唔識影相，影到out晒fo，生日大晒，家姐唔會同佢計嘅。<br><br>Sunny選擇同家人過生日，佢哋似乎去咗遊樂場玩，Sunny挑戰眼界玩射擊，又買咗免仔棉花糖V晒手影合照，不過本地好好地一張相，因為佢家姐揸機對錯焦點而朦咗，令Sunny唔知好嬲定好笑。轉頭Sunny仲物盡其用，用棉花糖嘅裝飾物黐上姨甥塊面度，姨甥又陪佢一齊玩，真係開心。</p></body></html>