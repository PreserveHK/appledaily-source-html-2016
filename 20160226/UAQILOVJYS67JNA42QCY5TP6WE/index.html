<html><header><meta charset="utf-8"><title>中環在線：金管局搞歡送會賀彭醒棠榮休 - 李華華</title></header><body><h1>中環在線：金管局搞歡送會<br>賀彭醒棠榮休 - 李華華</h1><p>本月底「登六」嘅金管局副總裁彭醒棠（Peter），今日正式榮休，告別22年中央銀行家生涯。Peter一向喺局內局外人緣甚佳，雖然人走但並未茶涼，除咗總裁陳德霖稱讚對方作出不少貢獻外，據聞佢嘅同僚，今日黃昏時段，會喺局內先同彭副總搞個farewell drink，各部門員工可以去同呢位高層傾吓偈影吓相，晚上就會喺呢度筵開10席晚宴歡送。<br>舊年底財資市場公會周年晚宴上，一眾賓架上台獻唱《千千闕歌》，預祝彭醒棠榮休兼娶新抱，已經搞到佢好鬼感動。華華聽講，今晚Peter亦會真情分享，唔知到時佢會唔會講到眼仔濕濕。<br>金管局噚日亦公佈，彭醒棠退休後，高級助理總裁李達志將接任，但職能分工調整，李氏會負責金融基建與貨幣管理部門，經濟研究則由副總裁余偉文負責 ，另一副總裁為掌舵銀行監理、政策、操守及法規部嘅阮國恒。</p></body></html>