<html><header><meta charset="utf-8"><title>嘉玲撇偉仔揀發哥　女神蘇麗珊Bra Top行山</title></header><body><h1>嘉玲撇偉仔揀發哥　女神蘇麗珊Bra Top行山</h1><p>藝人時刻面對唔同挑戰，壓力甚大，有人借酒精麻醉自己，亦有人選擇行山減壓，回歸大自然懷抱。<br><br>蘇麗珊<br>今年7月，女神蘇麗珊喺facebook到上載咗一張着住bra top嘅行山相，睇到好多宅男流晒鼻血，但原來女神係約埋男友游學修一齊去咗南丫島行山。<br><br>胡定欣<br>胡說八道會除咗會約食飯同去做gym之外，佢哋都會去做吓戶外活動，好似今年6月，胡定欣同胡蓓蔚就約埋姚子羚、李施嬅同岑杏賢，一齊去行山Keep Fit。<br><br>G.E.M.<br>宇宙巨G.E.M.(鄧紫棋)平時就忙住返大陸搵真銀，閒時除咗搵兩個好姊妹李蘊同何超蓮外，原來佢仲會約吓JW同一班圈外好友去行吓山，吸下新鮮空氣。<br><br>劉嘉玲<br>去行山除咗好易野生捕獲到發哥周潤發外，原來嘉玲都係好易被捕獲o架，佢除咗係發哥嘅行山腳之外，佢仲會自己一個人去行山，享受一個人的浪漫。<br><br>關之琳<br>大美人關之琳原來好鍾意行山，佢就因為前夫台灣富商陳泰銘唔肯陪佢行山，而約咗其他朋友去行山，好似劉嘉玲咁，就成為咗佢哋離婚嘅導火線喇！<br><br>鍾楚紅<br>56歲嘅鍾楚紅，真係點睇都唔似已經咁嘅年紀，原來紅姑嘅養生之道就係好鍾意行山，之前佢幫一個護膚品牌拍廣告，去到濟州都要行山。<br><br>關智斌<br>近年喺大陸搵到盆滿砵滿嘅關智斌(Kenny)，平時就好忙咁喺大陸拍戲，但當佢偶然返香港嘅話，佢就會即刻抽空去行山架喇，佢仲試過撞到發哥添！<br><br>杜德偉<br>就嚟做老竇嘅杜德偉，最近就應該冇乜時間去行山，但其實佢係發哥嘅行山腳嚟o架！</p></body></html>