<html><header><meta charset="utf-8"><title>睇馬亦睇人！除了雙莫　還有神蘇</title></header><body><h1>睇馬亦睇人！<br>除了雙莫　還有神蘇</h1><p>周日(31日)賽事重頭戲，分別為1200米百週年紀念短途盃及1600米董事盃兩項一級賽，練馬師高伯新特意邀請蘇銘倫來港客串一天，替一對潘蘇通名下馬「大運財」及「大印銀紙」分別出爭以上兩項大賽。<br>翻查紀錄，蘇銘倫近兩季四次獲邀來港在大賽日客串，均夥拍「大運財」上名，交出兩冠一亞一季佳績，其中最近一次是去年12月國際賽日，當日更策「大運財」及「大印銀紙」在香港短途錦標及香港一哩錦標拼入亞軍，今次刻意再搵這位重量級好手來港，當然希望包辦兩項大賽。<br>「大運財」在港五戰田草1200米，取得兩冠三亞未失Q，兩場頭馬皆由蘇銘倫經手，難得今屆百週年紀念短途盃，由1000米改為1200米，正好給予牠機會大顯身手。<br>至於「大印銀紙」上仗香港一哩錦標僅不敵外隊馬「滿樂時」，而能夠壓倒馬王「步步友」跑第二，反映本身進步之大，今場對手多屬蹄下敗將，有力補中。</p></body></html>