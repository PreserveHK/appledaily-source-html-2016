<html><header><meta charset="utf-8"><title>【旅遊籽】港人旅遊習慣調查　旅行相無人like會喊</title></header><body><h1>【旅遊籽】港人旅遊習慣調查　旅行相無人like會喊</h1><p>近日，Zuji於官網公佈了最新的報告，經濟轉差無損港人外遊意欲，四成受訪者表示會利用農曆新年假期去旅行，近七成人指今年旅遊時將較去年花費更多，近六成人更計劃多花逾$10,000，消費意欲隨着逆市上升。而旅遊熱點頭三名，由日本佔據榜首，泰國及鄰近地區排第二，中國大陸亦躋身三甲，真係估佢唔到。調查報告更探討了港人於網上分享旅遊照片習慣，近六成人一有網絡就會開心share旅遊相，當中只有1%受訪者稱會使用美圖秀秀後才post相，其他人可能用其他app執相？至於旅遊照片要得到多少個like才會滿意，近半數人表示少少地20個內已經足夠，一成人卻認為超過80個like才收貨，但其實多like少like又有何關係，最緊要自己享受那趟旅程，不過，講完大家還是會繼續留意like數。如果張相無人like，大家會如何應對，五成半人會自己like，三成人會用出其他post企圖在news feed中「洗走」少like的照片，逾兩成半人會刪相後再擇吉時再上載同一張照片，而心靈脆弱的兩成人稱，會喊。<br><br>記者：盧懿靜<br><br>圖片由Zuji提供</p></body></html>