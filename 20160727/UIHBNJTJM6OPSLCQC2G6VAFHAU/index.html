<html><header><meta charset="utf-8"><title>石修睇住求婚明年做老爺陳宇琛娶前主播　搵神幫拖</title></header><body><h1>石修睇住求婚明年做老爺<br>陳宇琛娶前主播　搵神幫拖</h1><p>陳宇琛（石仔）上周六在倫敦向拍拖兩年多的有線前主播Camille Lam求婚成功，石仔早在前年已決定在當地的約克大教堂求婚，前晚石仔在前往蘇格蘭的火車上受訪，直認求婚成功的他，強調不是奉子成婚，他說：「Planning係下年結，結咗婚先生小朋友，今次求婚之旅都計劃咗一排。」</p><p>坐火車見嫲嫲</p><p>石仔講述求婚安排和經過時表現興奮，他說：「我哋先坐飛機去到倫敦搭火車搵嫲嫲，佢好大年紀，兩年前已經想同女友一齊去，不過佢工作忙，陪我唔到，我應承咗嫲嫲會再去，咁我求婚地方係叫約克大教堂，我就喺入面求婚。」<br>選址大教堂求婚的石仔表示是有特別意思，「大家都係基督徒，要搵一個最勁嘅見證人，就係神，去見證我對佢嘅一個承諾。當時好緊張，本來個腦諗咗好多嘢要講，不過當時啲嘢都亂晒，上台表演都冇咁緊張。佢覺得我好搞笑，佢知我好真心對佢講愛的宣言，佢梗係應承啦。」求婚之後，二人去了一間tea house慶祝，石仔說：「爹哋媽咪喺度，仲有隻求婚戒指，之後去咗郊區食celebration dinner。」</p><p>秘密打造鑽戒</p><p>提到求婚鑽戒，讀設計出身的石仔花了很多時間準備：「因為𠵱家一齊做嘢，差唔多日日都會對住大家，我要好秘密咁走出去話見客，佢都覺得我嗰排好古怪，我都要諗好多藉口，後尾去到倫敦見我屋企人，我諗佢都估到啲，不過係唔知我幾時行動箒。」<br>石修最快明年可以飲到新抱茶，他昨日回應時表示非常高興：「恭祝阿Sam（石仔），新階段，努力加油。」被問想不想盡快抱孫？他說：「一切由Sam決定。」<br>採訪：非非</p></body></html>