<html><header><meta charset="utf-8"><title>隔牆有耳：自稱識quit group馮煒光︰按個掣之嘛 - 李八方</title></header><body><h1>隔牆有耳：自稱識quit group<br>馮煒光︰按個掣之嘛 - 李八方</h1><p>fb早前出現一個名為「支持梁振英」群組，而特首梁振英嘅fb賬號「CY Leung」更被發現係群組管理員之一。噚日「前線科技人員」fb上載一張截圖，顯示「CY Leung」向「支持梁振英」群組發訊稱「從沒有擔任群組管理員的意圖，請移除設定，謝謝」，又批評月薪20萬嘅新聞統籌專員馮煒光「連quit group（離開群組）都唔識」。<br>面對網民恥笑自己，新聞統籌專員馮煒光昨日主動聯絡《蘋果》反駁，佢話：「我梗係識quit group！按個掣之嘛！」馮煒光話特首喺該群組留言，要求不再出任管理員，純粹出於禮貌，唔想粒聲唔出就離開喎。馮煒光又話，原本梁振英想繼續留喺該群組睇網民留言，後來由於睇到部份留言「越玩越過份」，所以決定退出，馮煒光話：「我哋要睇呢啲，睇高登都得啦，使乜喺呢個群組睇？」</p></body></html>