<html><header><meta charset="utf-8"><title>全城熱話：安仔：打咗個突</title></header><body><h1>全城熱話：安仔：打咗個突</h1><p>方力申與鄧麗欣宣佈分手結束10年情，消息傳出後，不少藝人及網民均表示震驚，為他們緣盡一事感惋惜。<br><br>許志安：我都係今日先知，聽到都打咗個突，識咗佢哋兩個好耐，好可惜，大家平時私底下都會聚會，又同一間公司，希望佢哋會好啦，但我哋作為外人唔會明。<br><br>小肥：我喺早幾日已經知道，不過我冇搵佢哋，感情係佢哋兩個人嘅事，公司亦都交代咗，佢哋兩個分手梗係覺得可惜，真係冇諗過會分手，但係呢個係佢哋決定，希望大家畀啲空間佢哋，亦唔需要猜測太多。<br><br>唐寧：我都係啱啱知，尊重佢哋嘅決定，旁人唔應該講太多嘢，相信呢段時間佢哋需要空間，始終拍咗拖咁長時間。<br><br>洪天明：覺得可惜！但係冇得為佢哋難過，佢哋本身有乜問題唔知道，起碼睇到佢哋唔係嗌晒交反晒面，好和平理智有共識分開，我未同小方溝通，希望佢哋冇嘢，始終佢哋係大人，朋友好難加入意見。</p><p>網民</p><p>Justman Ling：拖咗人十年都唔結婚就應一早分手，女人光陰冇幾多㗎咋，俾人浪費咗十年光陰，可悲！<br><br>Crystal Siu Toutou：我一直都想他們結婚的，不過公平點說，點解一定係個男唔想結，係個女都唔出奇。Stephy好耐之前都話自己唔太相信愛情，因為佢係單親家庭。不過原因只有他們兩個才知道。<br><br>Shirley Chan：完了吧，如無意外、從今開始應好好戀愛。</p></body></html>