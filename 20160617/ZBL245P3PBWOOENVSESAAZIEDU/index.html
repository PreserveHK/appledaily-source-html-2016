<html><header><meta charset="utf-8"><title>胸懷大痣Coffee任睇峇里比賽周身傷陰公</title></header><body><h1>胸懷大痣Coffee任睇<br>峇里比賽周身傷陰公</h1><p>Coffee(林芊妤)前排飛咗去峇里參加WebTVAsia嘅Asia Hot Angels比賽搞到成身傷，不過咁，去得峇里就緊係要同陽光玩遊戲啦！Coffee去到當地就嚟個咪咪長腿大解放，又有泳衣放題，佢咁fit嘅身材一覽無遺！<br><br>佢接受《蘋果》訪問時話比賽仲未有結果，不過公司內部就俾咗個「Hottest Angel in Soul」嘅特別獎佢，話欣賞佢大膽唔驚死。<br><br>佢仲話﹕「日日瞓得兩三個鐘，玩咗好多難度高又危險嘅遊戲，不過我就唔驚同埋贏咗好多，又無啦啦做埋leader。」佢又話拍攝時12個女仔一齊，有啲女仔會有drama有爭拗，不過佢自己盡量唔參與呢啲爭鬥，同其他女仔都好friend。<br><br>另外佢話o依家唔可以透露個節目玩啲咩，只係話9月有得睇，同佢比較sporty成日贏，有啲女仔犯規抓傷佢，但係佢咩都唔驚照跳返落泥入面繼續比賽。</p></body></html>