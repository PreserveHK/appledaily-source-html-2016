<html><header><meta charset="utf-8"><title>Jocelyn比堅尼通山玩</title></header><body><h1>Jocelyn比堅尼通山玩</h1><p>有「翻版關之琳」之稱的名模Jocelyn早前與夫婿Anthony外遊過聖誕及新年，他們先出發到娘家夏威夷，之後再去Anthony的家鄉加拿大探望夫家親友，實行先熱後凍度假。</p><p>Jocelyn今次回夏威夷，去了另一個島Maui探妹妹，兩姐妹帶同另一半日日着比堅尼去沙灘曬太陽及去火山睇日出，又捉魚BBQ，日日嘆世界。之後，二人轉飛溫哥華探Anthony的爹哋，繼續健康運動生活，又去滑雪、睇獵鷹，最特別就去了試玩Anthony爹哋買的新船，一家人齊齊落水玩獨木舟，Anthony負責捉魚。Jocelyn和Anthony已計劃暑期會再來度假。<br>撰文：唐如</p></body></html>