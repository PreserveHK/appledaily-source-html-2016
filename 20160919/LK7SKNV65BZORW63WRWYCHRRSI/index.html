<html><header><meta charset="utf-8"><title>智取大市：騰訊你不知的事 - 晉佳</title></header><body><h1>智取大市：騰訊你不知的事 - 晉佳</h1><p>騰訊（700）有一個強項，你未必知。小弟五年幾前，喺一間有同騰訊合作嘅公司工作。某日朝早，當時上司同我講：「我email咗份公司新聞稿畀你，你send個copy畀騰訊個接頭人，佢ok就發佈啦，記住一定要喺今晚7點左右同騰訊聯合發佈。」然後輕輕的走了，電話都唔通。<br>然後我將新聞稿send畀騰訊，原來所謂騰訊接頭人係來自I.T.部門，回覆係：「甚麼來的？我不懂。」呢位所謂接頭人，連我應該轉去邊個部門交涉都唔知！今次死定了。對方都好helpful，估吓我應該搵邊個部門，然後叫第二位騰訊員工覆我。當我叠埋心水等行刑之際，第二位騰訊員工話咁快email我：「我也不是處理這個事情的，我叫相關同事再找你。」結果好快，第三位騰訊員工、真正嘅接頭人好快出現，曙光初現了！今次唔使死啦。<br>點知……對方話：「你給我們的新聞稿，很多地方不合我們的規格，這樣是不能發佈的。」好一個晴天霹靂嘅回覆，對住一份不明物體，我點改呢？於是我試吓改吓又改吓，呢位真正接頭人亦一路教我點改，份新聞稿來回接近十次，終於喺夜晚7點半如期發佈！驚人的效率！<br><br>晉佳<br> http://www.fb.com/advanceguy1 <br>本欄逢周一、三、五刊出</p></body></html>