<html><header><meta charset="utf-8"><title>Baby願望生猴BB</title></header><body><h1>Baby願望生猴BB</h1><p>Angelababy（楊穎）去年與黃曉明舉行世紀婚禮後，一直忙於內地工作，Baby昨日來港到尖沙嘴出席新春活動，她在台上說：「喺羊年最開心係解決人生大事，我唔使驚嫁唔出，因為𠵱家好好條件嘅女仔都未必搵到，雖然今年身份唔同咗，但係都要搵錢做嘢。」談到今年的新年願望，Baby直言希望做媽咪：「希望今年生馬騮BB，最好係一仔一女，但係呢啲要睇緣份，自己都有啲緊張。」再問Baby目前是否已經不設防？她笑說：「呢個問題好尷尬呀，總之未有消息。」</p><p>日前曉明出席活動時表示希望生4個，Baby說：「其實媽咪最想生6個，不過我自己希望生2、3個，仔女都冇所謂。」至於有傳她因為懷孕而退出新一輯《跑男》？她則說：「唔知點解會咁，我自己會繼續做。」她亦否認老公因為她與鄭凱嘴對嘴食餅乾而呷醋。<br>採訪：黃曉妍<br>攝影：葉君海</p></body></html>