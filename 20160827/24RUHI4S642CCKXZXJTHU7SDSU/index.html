<html><header><meta charset="utf-8"><title>GPS得個樣　iOS 10.0變Android山寨iPhone 7深圳搶閘賣　膠味濃</title></header><body><h1>GPS得個樣　iOS 10.0變Android<br>山寨iPhone 7深圳搶閘賣　膠味濃</h1><p>【本報訊】全球「果迷」引頸以待的iPhone 7盛傳下月將會發表，不過山寨國貨一如往年又搶先一步，本周二在深圳華強北舉行山寨iPhone 7 Plus「發佈會」，有店舖急不及待向供應商推銷，抄足新iPhone「雙鏡頭」、「移除3.5mm耳機插口」還有「iOS 10.0」。《蘋果》實測首部山寨iPhone 7 Plus，甫開機即「露底」運行Android系統。接駁電腦亦發現顯示內存容量為128GB的手機，竟只有5.13GB。<br>記者：林熊、張軍、黃學潤</p><p>山寨iPhone 7 Plus與以往真機發佈前搶閘面世一樣，外表抄足，機身輕巧，5.5吋屏幕，有雙鏡頭，移除了耳機插口，機身天線亦作出改動，惟開機後就露出馬腳，手機達人Lo哥說︰「最簡單嘅手機地圖都測唔到位置，GPS得個圖樣！」<br>Lo哥直言該機「膠味」十足：「開機後要20秒先去到介面，螢幕畫質粗糙，色調好差。」他笑言山寨機外觀有六成似，如未用過蘋果機的人，要開機才分辨出真假，但蘋果機用家一拿上手就知是山寨機。Lo哥試機亦發現山寨iPhone 7 Plus顯示系統是iOS 10，忍不住笑說「去到未來」，「iPhone 6最新軟件行緊iOS 9.3.4」。</p><p>零售價約926元</p><p>Lo哥又指雖然能進入App Store，但下載時隨即進入Play Store，實際只是Android介面，「最唔掂係手機顯示已開啟GPS但根本唔work，即使有Apple Map都唔用到。」縱使成功下載Pokémon GO，但都捉唔到精靈。其他包括指紋鎖、Wallet、iTunes Store等都只得logo，無實際功能。<br>據悉山寨機廠現要工人趕工加緊裝嵌，本周內會在深圳一些店舖兜售，目前批發價暫定399人民幣（約462港元），零售價約800人民幣（926港元）；該機的主要市場為內地二、三線城鎮及東南亞的印尼、越南及菲律賓。</p><p>【市民心聲】</p><p>譚小姐：「外表遠睇有7分（10分滿分），背面感覺都似，但正面就好山寨，（開機）反應慢，畫面唔流暢。」</p><p>王小姐：「相機解像度差，介面驟眼睇係似（iPhone），但細心睇又似小米，成部手機得外殼有啲似真機。」</p><p>Kelly：「山寨機好輕，觸感同真機相似，但介面Apps嘅排列就好假，唔知係啲顏色定係圖案問題，望落好怪。」</p></body></html>