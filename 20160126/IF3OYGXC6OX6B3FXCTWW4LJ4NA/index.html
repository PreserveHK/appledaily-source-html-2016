<html><header><meta charset="utf-8"><title>郭偉亮引死霧鏡女</title></header><body><h1>郭偉亮引死霧鏡女</h1><p>郭偉亮（Eric Kwok）因貌似《鐵甲奇俠》（Iron Man）男主角羅拔唐尼（Robert Downey Jr.）帶來不少賺錢機會。《鐵甲奇俠4》未知是否開拍成功，但是Eric扮羅拔唐尼拍的太興廣告已宣佈添食。<br>日前Eric夥拍Ray C在中環街頭拍網上宣傳片，他們chok住落車被兩名霧鏡女粉絲包圍，其中一個突然跪地狂呼：「好鍾意你好靚仔，因為佢好電，畀佢電暈。」而另一個霧之女則狂抽水，在Ray C龐大的身軀上游走，狀甚享受。<br>接受訪問時，Eric爆Ray C私下好鍾意講港式潮語「講呢啲、識條鐵」等，Ray又大晒廣東話：「我好開心識到你Eric，你最好，你最正，最靚仔！」<br>採訪：卓寶花<br>攝影：陳順禎</p></body></html>