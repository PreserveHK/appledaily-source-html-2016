<html><header><meta charset="utf-8"><title>【快活谷極速王】最短途稱霸！三歲新星英雄出少年</title></header><body><h1>【快活谷極速王】<br>最短途稱霸！三歲新星英雄出少年</h1><p>快活谷短途賽事，主要為1000及1200米，但1000米明顯編排較少，上季只得34場，反觀1200米有118場，只是後者之三分一。<br><br>跑法方面，快活谷1000米由於出閘後有一段頗長途程才轉彎，檔位偏差其實無其他谷草路程咁嚴重，由於是最短途，馬匹不易力弱，故大利放頭馬，剛季竟有11 匹頭馬是由頭放到尾勝出，真係「走得快、好世界」。而剛季谷草1000米極速王是三歲之「實力飛駒」，此駒堪稱新一代路程專家，上季四戰同程獲兩冠兩亞，其中在谷草煞科戰一放到底，更造出56秒88之全季最快時間，新季由三歲轉四歲，估計仲會有大幅進步空間，再報跑谷草1000米可追到斷纜為止。</p></body></html>