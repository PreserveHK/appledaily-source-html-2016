<html><header><meta charset="utf-8"><title>F Cup巨乳寶寶搵大眾募捐　籌360萬拍水着DVD</title></header><body><h1>F Cup巨乳寶寶搵大眾募捐　籌360萬拍水着DVD</h1><p>現年20歲嘅日本水着偶像長澤茉里奈，靠住童顏、巨乳兩大優勢，令佢深受當地麻甩佬歡迎。單睇長澤茉里奈外型，加上一副楚楚可憐嘅樣貌，唔少人都以為成未成年，更有人覺得佢個樣似得12、13歲，所以日本傳媒形容佢嘅粉絲係「合法孌童」。<br><br>長澤茉里奈係女子組合「放學後Princess」成員之一，擁有F Cup上圍嘅佢發育健全，下星期又有個人水着DVD上架，至今已推出四套之多，可見佢喺宅男圈的確大受歡迎。長澤茉里奈稍後更會自己首次擔任監製，最近喺網上籌集資金，結果獲粉絲踴躍支持，截至上星期四，累積總數高達360.7萬日圓（約25萬港元），比起初時定下嘅250萬日圓（約17萬港元）多出8萬港元，令佢如願以償有足夠成本製作一套有水準嘅水着DVD。</p></body></html>