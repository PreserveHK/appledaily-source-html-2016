<html><header><meta charset="utf-8"><title>開製作公司取名「小飛船」貪順口郭藹明撒嬌𦧲禮物　冧爆青雲</title></header><body><h1>開製作公司取名「小飛船」貪順口<br>郭藹明撒嬌𦧲禮物　冧爆青雲</h1><p>劉青雲及郭藹明（Amy）前晚應首飾品牌邀請，以夫妻檔現身中環活動，同場還有鄭欣宜、黃偉文、余安安及利嘉兒夫婦等。Amy更將品牌提供的322萬鑽飾戴上身，單是手上戒指已3.2卡，價值192萬。問青雲一身打扮是否由老婆配襯？他即笑說：「套衫我都有份揀嘅，同老婆兩個一齊揀，我本身都好有眼光㗎。」<br>問到Amy青雲是否常有驚喜冧她？她笑說：「OK啦！」身旁的青雲即刻插嘴說：「家家有本難唸的經。」青雲平時有沒有送小禮物？Amy即刻嬌俏地揈手指嗲青雲：「老公，小禮物呀。」示意叫青雲識做。身邊的青雲即面紅說：「你哋睇吓我幾有生活壓力呢！」</p><p>「佢冇地方住」</p><p>有指青雲去年花3千多萬在西貢購入dream house冧老婆，他繼續笑笑口說：「香港每日都有人買屋㗎啦，好平常嘅事，我自己又要住，咁啱佢又冇地方住。」又表示間屋是兩人一齊揀。<br>去年，青雲憑《竊聽風雲3》奪影帝，領獎時在台上發表「太空船論」，指他每次揸太空船飛到宇宙，Amy總有辦法令他安全返回地球，最近青雲開設製作公司「小飛船」。問青雲是否用來𠱁老婆？他表示：「其實個名都係順口講㗎啫，大家開心就最好喇！」問Amy會否參與製作公司？Amy則說暫時未有特別工作。</p><p>冇計劃執導</p><p>問到青雲會否開戲給老婆拍？他即說：「唔會囉，呢個係工作嘅平台。」自己做導演？他亦表示：「暫時未有咁嘅計劃，都係一個平台。」至於今次投資了多少錢？青雲指：「（公司）只係方便自己工作，啱啱開始嘅一個計劃。」<br>採訪：張俊銘<br>攝影：林德雄</p></body></html>