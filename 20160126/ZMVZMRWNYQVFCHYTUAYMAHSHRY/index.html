<html><header><meta charset="utf-8"><title>中環在線：傳蘋果電動車舵手辭職 - 李華華</title></header><body><h1>中環在線：<br>傳蘋果電動車舵手辭職 - 李華華</h1><p>蘋果公司研發電動車好似出師不利，傳項目舵手Steve Zadesky以私人理由請辭，未知蘋果嘅電動車係咪如期三年後出貨呢？<br>Steve離職嘅消息未獲蘋果公司證實，亦未知由邊個人接手。但有消息話Steve仲喺蘋果公司返工。<br>噚日Steve嘅Linkedln賬戶仲未更新職業動向，仍然顯示舊銜頭iPod/iPhone產品設計副總裁。<br>聽講Steve前年先為蘋果公司生產電動車做研究，舊年正式啟動代號「Titan」電動車項目。早排公司仲向對手Tesla挖角，估計整個電動車項目員工約600人。<br>話時話，蘋果公司都幾多Steve，除咗傳離巢嘅Steve Zadesky，仲有「蘋果教主」喬布斯（Steve Jobs）、公司聯合創辦人沃茲尼克（Steve Wozniak）同埋傳訊部副總裁 Steve Dowling！</p></body></html>