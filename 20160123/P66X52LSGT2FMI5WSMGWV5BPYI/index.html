<html><header><meta charset="utf-8"><title>講老婆：最愛太太夠Kai</title></header><body><h1>講老婆：最愛太太夠Kai</h1><p>《100毛》越高調，越被某些人痛恨，更視之為禍根，正當身邊朋友和家人開始擔心林日曦會「被失蹤」時，他卻異常樂觀：「其實𠵱家太多陰謀論，風吹草動就自己驚定，自我審查咗先，咁樣好難做落去。」林日曦太太the pancakes，同樣是創作人出身，對於老公這份「踩界」工作，林日曦指太太百分百支持：「大家諗嘅嘢一樣，起碼佢唔係藍絲。我每朝5點起身，佢都會煮定大份早餐畀我食。對住太太我係笑得最多嘅時候，你哋成日話我喺公司唔講嘢，我啲嘢全部留番喺屋企對佢講。我就係因為佢夠kai，天生kai，我鍾意佢成個人嘅package值滿分，包括對眼好吸引我！」<br>無論前景好定壞，對香港人來說，生仔買樓依然是人生大事，對於孕育下一代，林日曦坦言未是時候：「未有打算，冇乜計劃，唔一定要有，呢一刻唔係特別想要。其實買樓我唔抗拒，但我好低能，覺得唔抵囉，我唔鍾意借錢買樓，當有一日我儲到錢，又見到鍾意嘅，我會一炮過畀錢買樓，但暫時未有動力去買，租吓樓幾舒服呀！」</p></body></html>