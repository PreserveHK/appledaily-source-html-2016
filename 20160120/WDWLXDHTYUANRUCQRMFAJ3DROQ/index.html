<html><header><meta charset="utf-8"><title>醫好鬥雞眼自信晒G奶神谷惠里奈女神降臨</title></header><body><h1>醫好鬥雞眼自信晒G奶<br>神谷惠里奈女神降臨</h1><p>日本組合假面女子去年冒起，單曲《元氣種》更成功登上銷量榜冠軍，由地下唱到上地面，可惜上位後就有唔少負面報道，仲有幾個成員大爆隊中嘅「陪瞓」潛規則，之後I cup巨乳主將天木純又拉隊劈炮，組合隨即大傷元氣。<br><br>假面女子成員之一嘅神谷惠里奈，雖然上圍唔及I cup天木純，但佢自從醫好斜視之後，告別「鬥雞眼」即備受力捧，早前就單飛推出2016年性感年曆。現年24歲嘅神谷，近日成為漫畫雜誌嘅封面女郎，佢展示發育健全嘅豐滿G奶，內頁寫真亦有穿着三點式上陣，肯定又會引死宅男。<br><br>其實神谷自就讀高校2年級開始，斜視嘅毛病越來越嚴重，影響視力之餘亦有礙事業。神谷上年返回家鄉靜岡接受治療，手術過程順利，醫好「鬥雞眼」後可謂機會接踵而來。</p></body></html>