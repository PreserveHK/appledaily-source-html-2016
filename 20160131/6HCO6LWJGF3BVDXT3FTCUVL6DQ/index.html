<html><header><meta charset="utf-8"><title>王宗堯揸Uber　港女爭自拍</title></header><body><h1>王宗堯揸Uber　港女爭自拍</h1><p>男神王宗堯昨日應Uber一個慈善推廣活動化身司機，先後於黃大仙天馬苑和尖沙嘴接載乘客，王宗堯還為乘客開車門和閂門，獲乘客盛讚是五、六星級服務。三女乘客在尖沙嘴K-11上車前，更瘋狂玩selfie，又送自製炸油角給男神。問王宗堯今次有否收取酬勞時，他說：「係合作形式。」<br>王宗堯表示有留意最近有Uber司機被罰款和停牌的新聞，他說：「呢個係全球性服務，香港係個大都會，都應該要有，睇吓政策上有冇得放寬少少，我知道呢間公司嘅保險各樣嘢都會負責，好多人搭過都讚，如果一個服務（指的士）成日俾人投訴壟斷嘅時候，係應引入競爭者，令到服務質素提升。」</p><p>唔怕放蛇當宣傳</p><p>記者笑問他可擔心警察放蛇時，王宗堯笑謂：「如果係咁我就非常幸運啦，可以幫到宣傳，我呢個星級司機遇到警察放蛇，應該派星級律師幫我打官司，睇吓重案組得唔得閒！」可會覺得自己是向法律挑戰？他說：「我覺得唔係囉，全球有咁高認受性，我覺得有一定保障。」<br>採訪：羅慧敏<br>攝影：仇志德</p></body></html>