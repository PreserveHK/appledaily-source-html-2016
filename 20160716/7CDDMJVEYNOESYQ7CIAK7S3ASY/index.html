<html><header><meta charset="utf-8"><title>客戶出價150萬潛規則　許亦妮：1千萬都唔考慮</title></header><body><h1>客戶出價150萬潛規則　許亦妮：1千萬都唔考慮</h1><p>娛圈久唔久傳出伴遊、出席飯局、送外賣之類嘅傳聞，又指女星有飯局價，呢啲講到好似係娛圈嘅「潛規則」咁……<br><br>呢啲有價有市嘅生意，似乎唔少中介都搵主動去星，陳美詩之前被一男子問價，稱「我老闆很喜歡你，有意和你上床」，其後孫耀威代女友回覆「其實我自己也可以陪你呀老闆」……呢啲事屢見不鮮……<br><br>擁35D「胸湧」上圍嘅許亦妮（Whitney），早前同貌酷似韓國「江南大叔PSY」嘅男友夜蒲，自從上次佢個男友被本報影到佢疑趁許亦妮去廁所，即攬另一長髮女去VIP區啜爆，仲有朋友幫佢睇水，事後許亦妮暗示同男友分咗手，佢仲話自己冇男友!<br><br>回復「單身」之後，Whitney昨日喺微博貼出對話cap圖，有人問佢「150萬吃一頓飯」，佢更寸爆講「就算300萬，500萬，1000萬，多少錢我都不會考慮」，又指「第一，我不是這種女人！第二，我不會從這種途徑認識朋友；第三，我就算是窮到甚麼地步也不會選擇從這樣的途徑賺錢！請大家別再問了，敬請再詢問以及發送變態信息。有時候大半夜看到真的嚇死我的！」最後……佢仲好有禮貌咁講謝謝……<br><br>問價者留言如下：<br><br>「Hello許小姐，請問有活動怎樣聯繫你?」<br><br>「請盡快聯繫我」<br><br>「飯局活動，價格50萬」<br><br>「許小姐，客戶現在出價100萬，請問你是否考慮?請盡快回覆我」<br><br>「我在Ins上有私信你」<br><br>「許小姐，你WeChat多少?我要聯繫你的」<br><br>「或者你add客戶WeChat」<br><br>「150萬，盡快回覆我」</p></body></html>