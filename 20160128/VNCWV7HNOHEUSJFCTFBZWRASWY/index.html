<html><header><meta charset="utf-8"><title>【FB教學】跟特首一齊學　quit group</title></header><body><h1>【FB教學】跟特首一齊學　quit group</h1><p>咪睇創科局局長楊偉雄月薪30萬人工咁高，佢未來工作應會好繁重，事關特首梁振英玩facebook連quit 個group都要求救，睇怕有排教呀！Fb專頁「前線科技人員」昨日上載了一張截圖，入面見到特首官方帳號「CY Leung」入了一個名為「支持梁振英！」的群組，仲做埋管理員。不過唔知特首係唔識quit group還是太過有禮貌，在群組上留言說道「從沒有擔任群組管理員的意圖，請移除設定。謝謝。」其實quit group唔使留言嘅，依家就教大家滑鼠 quit group大法。<br><br>去news feed頁面左面＞點擊Group旁邊的More查看加入了的群組＞點擊齒輪icon設定，就能選擇leave group。<br>特首個案係被設定作群組管理員，但quit的方法都大同小異。<br><br>在news feed左面可找到已加入的群組＞於群組內右上角的setting＞在page role一欄中可查看Admin和Editor＞找到自己頭像點一點交叉，就可脫離群組管理職務。<br></p><p>記者：司徒港燊</p></body></html>