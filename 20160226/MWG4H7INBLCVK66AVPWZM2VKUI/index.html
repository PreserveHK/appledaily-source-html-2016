<html><header><meta charset="utf-8"><title>處女黨出發去飲君馨暗認嘉欣大肚 ：有又唔出奇</title></header><body><h1>處女黨出發去飲<br>君馨暗認嘉欣大肚 ：有又唔出奇</h1><p>【嘉欣結婚了】現年31歲的鍾嘉欣明天將在加拿大溫哥華跟脊醫丈夫Jeremy補擺喜酒，不少圈中人都出席盛會。好友李亞男、苟芸慧及王君馨昨日先後啟程前往參加喜宴。<br>苟芸慧跟王君馨於下午6時許分別抵達機場，出發參加喜宴。苟姑娘表示會順便逗留當地拍節目，所以特別多行李，她說：「帶咗我個人就係最大禮物同祝福，有個sweet sweet husband。」問到嘉欣有身孕時，苟姑娘就說：「等佢自己回答，希望佢幸福。」她透露岑麗香已在當地。王君馨自爆行李中有嘉欣的貴重物品，替她拿過去。講到嘉欣大肚傳聞，她說：「之前已經結咗婚，有又唔出奇，等佢自己講。」似乎已經露出玄機。<br>較早前於下午3時左右，李亞男單拖素顏現身機場，在頭等櫃位辦理登機手續後接受訪問，她透露老公王祖藍因為身在意大利米蘭工作，因此未有同行。亞男表示會擔任姊妹送好友出閣，之後會在溫哥華逗留兩星期：「我過去就係禮物啦，我會做姊妹。」對於有報道指嘉欣雙起臨門，已懷有身孕，亞男表現得很口密，她說：「唔清楚，我都係睇報道咋，亦唔太認識嘉欣老公，佢哋好低調。」</p><p>李亞男：喺婚宴唱歌</p><p>有指去年底嘉欣的婚禮上亞男、岑麗香、王君馨和苟芸慧都是座上客，並擔任姊妹，亞男解釋說：「嗰次只係簡單儀式食飯，冇姊妹，今次我就做姊妹，會喺婚宴唱歌。」亞男形容今次是小型低調擺酒，未知嘉欣會否回港再擺酒。亞男自言要守住朋友秘密很辛苦，現在當事人公開後，自己也有一身鬆晒的感覺，她說：「我連爸爸媽媽都冇講，只係話返去（加拿大）探佢哋，今日先同爸爸講呢件事。」<br>另外，日本天后濱崎步昨日結束港澳之旅，早上7時以素顏低胸裝戴上墨鏡，跟外籍老公Tyson抵達機場。離開前，步姐跟在場十多名傳媒及五個粉絲道別。入閘前她脫下墨鏡，讓機場職員核對證件，入閘後步姐多次轉身向閘外的傳媒及粉絲揮手道別。而步姐返抵日本，亦立即在Ig貼相與粉絲打招呼。<br>採訪：馬建華、卓寶花<br>攝影：仇志德、沈健程</p></body></html>