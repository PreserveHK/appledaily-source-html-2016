<html><header><meta charset="utf-8"><title>馮仁昭四圍超：王傲山宣佈　未婚妻陀猴B - 馮仁昭</title></header><body><h1>馮仁昭四圍超：<br>王傲山宣佈　未婚妻陀猴B - 馮仁昭</h1><p>保險才俊王傲山大前年同有線主播劉明軒閃婚閃離，回復單身之後即遇上任職證券公司嘅Janny Lam，兩個相識幾個月已經談婚論嫁，王傲山早前被踢爆向Janny成功求婚，噚日王傲山喺facebook貼出兩人照片，再加馬騮拎住香蕉嘅相，以英文話：「我們很高興讓你們知道」分享未婚妻陀猴B嘅消息。</p><p>剪臍帶似剪豬腸</p><p>馮仁昭噚日致電王傲山，佢好興奮話：「多謝，𠵱家啱啱有咗3個月，預產期係10月，我都心急想BB出世，到時一定陪入產房剪臍帶。」又話到時必陪Janny入產房，又搞笑話知剪臍帶似剪豬腸：「𠵱家開始買啲喺屋企練習吓。」王傲山為冧Janny，打算月底復活節假期帶Janny去韓國血拼，趁機買啲BB仔用品，王傲山指Janny生仔、生女都一樣鍾意，將來都會幫手湊B。王傲山同Janny未拉埋天窗，佢計劃待Janny產後坐完月、BB百日宴時，同婚禮一齊舉行，實行雙喜臨門。<br>撰文：馮仁昭</p></body></html>