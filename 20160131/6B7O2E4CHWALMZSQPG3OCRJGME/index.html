<html><header><meta charset="utf-8"><title>Rain開騷自摸冧港迷</title></header><body><h1>Rain開騷自摸冧港迷</h1><p>韓流天王Rain事隔6年，昨晚再度降臨香港亞博館舉行「THE SQUALL王者歸來Rain亞洲巡迴演唱會」，吸引中港台等地粉絲捧場，包括美魔女羅霖和兒子，黃美棋與男友人等，約有九成入座率。<br>到晚上8時30分，戴上黑超的Rain遲了30分鐘登場，但無損粉絲熱情，他先以《It's Raining》打頭陣，全場粉絲即企起身狂揮藍色螢光棒，炒熱現場氣氛。之後Rain再唱出《I'm Coming》及《Hip Song》，表演時他不時鬼馬地除低黑超單眼，又用廣東話講「大家好，我係Rain，多謝大家光臨。」其間邊自摸邊拉開外套拉鏈，而他更兩度除衫來冧港迷。<br>採訪：梁展雯<br>攝影：沈健程</p></body></html>