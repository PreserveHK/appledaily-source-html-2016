<html><header><meta charset="utf-8"><title>鄭中正唔敢做立法會議員</title></header><body><h1>鄭中正唔敢做立法會議員</h1><p>【本報訊】今屆立法會上周期終，來屆會計界議席或出現有競爭選舉。作風甚為高調的鄭中正高呼「唔敢做」，但寄語來屆議員「撇開政治包袱，一條心幫業界」。目睹近月醫委會爭議，他稱「好羨慕醫生咁團結」，慨嘆會計師業界內訌，令專業形象難與律師、醫生比肩。<br>鄭本身是會計師公會理事，又與曾參選會計界議員的龔耀輝份屬好友，提到參選立法會竟然大搖其頭，「我唔敢做，牙齒印多」，亦怕政治纏身。他希望會計界議員撇開政治包袱，專心謀業界福利、提高認受性。目前醫委會爭議，「無論左中右，一有問題，醫生即刻團結起嚟，我好羨慕，我哋（會計師）就做唔到，一盤散沙」。<br>說到底，仍是四大行（Big 4）與中小行門戶之別。雖然他抱怨會計師公會由四大行主導，來自中小行的人微言輕，他亦與部份同業創立「中小型會計師行大聯盟」，抗議公會做法，偏偏他自己六年來仍留守會計師公會理事會。為何不割席明志？鄭稱自己是第二代會計師，多年蒙中小行的執業同行支持，「唔可以走咗去」，加上「我都係執業，（對中小行難處）感同身受。」</p></body></html>