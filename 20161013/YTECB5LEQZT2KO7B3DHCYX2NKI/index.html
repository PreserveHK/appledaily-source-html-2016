<html><header><meta charset="utf-8"><title>中聯辦「攬錯人」最大責任</title></header><body><h1>中聯辦「攬錯人」最大責任</h1><p>【特稿】<br>今屆立法會主席選舉搞出大混亂，歸根究柢是中聯辦失職，要建制派力撐梁君彥做立會主席，但事前又忽略梁擁有英國籍可能引發的政治風波，令梁及建制派亦難理直氣壯反擊。有民主派人士估計，當中或涉經民聯與中聯辦有政治交易。<br></p><p>或涉與經民聯政治交易
</p><p>有民主派中人指，今次立會選主席引發政治風波，罪魁禍首正是中聯辦，「唔係得梁君彥一個可以做（主席），謝偉俊、田北辰兩個都想做，佢哋都係建制派、又係直選議員，一定冇外國國籍，能力又唔會差過梁君彥，但西環夾硬要撐梁君彥」。<br>該民主派人士估計，中聯辦明知梁有英國籍，無理由不知支持他做立會主席，必定會被民主派議員攻擊其國籍問題，演變成政治風波，中聯辦仍堅持撐梁，當中或涉與經民聯政治交易，「可能答應（中聯辦）日後強硬剪布、又或者答應日後完全受西環控制、配合梁振英打壓民主派，甚至支持梁振英連任」。<br>曾有意角逐立法會主席、其後退選的謝偉俊被問到中聯辦是否「攬錯人」、錯誤支持梁君彥做立會主席時，未有正面回應，只說今次事件是不必要的風波，至於中聯辦是否要對事件負責，謝不想評論，「呢個唔係單一單位決定，我相信係建制派議員集體決定，係啱定錯，大家需要負責」，若建制支持他選主席是否更好？謝只說：「我唔評論，呢個係我哋集體決定。」<br>■記者莫劍弦</p></body></html>