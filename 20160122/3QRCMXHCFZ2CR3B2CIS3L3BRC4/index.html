<html><header><meta charset="utf-8"><title>隔牆有耳：楊偉雄自豪見過Steve Jobs - 李八方</title></header><body><h1>隔牆有耳：<br>楊偉雄自豪見過Steve Jobs - 李八方</h1><p>創新及科技局局長楊偉雄日前同特首梁振英孖咇出席創科論壇，點知成單嘢嘅焦點去咗局長金句上，話說佢當時講到同頂尖科技人物交流好重要，爆咗句：「有邊個見過Steve Jobs？冇呀？我見過！我真係見過﹗」<br>此言一出即被網民狂抽水，噚日先有國際關係學者沈旭暉「引述」叮噹話：「有邊個見過靜宜沖涼？未呀可？我見過！我真係見過！」再有藝人鄭中基問大家有冇見過人講嘢唔經大腦，佢就見過喇。八方直接引述佢原話係：「因為佢冇大腦、on X無極限、X到漏汁，又話講緊廣東話但冇人聽得明嘅創科局局長﹖我見過。我真係見過。」</p></body></html>