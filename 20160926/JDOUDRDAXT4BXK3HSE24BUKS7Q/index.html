<html><header><meta charset="utf-8"><title>樂香園：永遠站在上司一方？ - 密西比</title></header><body><h1>樂香園：<br>永遠站在上司一方？ - 密西比</h1><p>證監會就收緊上市審核諮詢而牽引出的「大龍鳳」，表面上各方都偃旗息鼓，但其實仍繼續「做緊嘢」。上回講到，證監突將諮詢期延長，部份原因基於中資行「發功」，基金朋友最新消息，指反對信基本完成，超過九成在港經營中資券商及投行都有參與，各投行合規部門通過後便正式提交。<br>友人說：「嚟緊大家會再開幾次會，睇吓使唔使加料（內容），但暫時大家共識，就應該唔加咁多，費事轉移咗個焦點喎……封信都係講嗰啲啦，唔贊成證監重整上市委員會，而亦由於封信係由律師負責搞嘅，只係想正確表達反對意見，封信就無提啲乜嘢新建議嘅。」<br>公然由建制派變為反對派，中資券商老總們不怕被中央秋後算賬？友人笑指密西比太不熟悉內地官場生態與運作。他說：「班中資老總當然唔會出面反對啦，企錯邊點算，個個都係推晒啲香港人出嚟搞呢單嘢囉，萬人有咩冬瓜豆腐，啲高層就可以推得一乾二淨，話唔係佢哋諗出嚟㗎，只係被人誤導嘅，乾手淨腳。」<br><br>密西比</p></body></html>