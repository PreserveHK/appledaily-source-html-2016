<html><header><meta charset="utf-8"><title>隔牆有耳：一年三破　全年多糾紛 - 李八方</title></header><body><h1>隔牆有耳：<br>一年三破　全年多糾紛 - 李八方</h1><p>過去一年香港爭拗不斷，而猴年之初就遇200年一遇嘅三破，似乎沒有最差，只會更差！<br>蔡伯勵分析丙申猴年流年，話2016年元旦、農曆丙申年初一都係破日，農曆正月亦都係破月，一年之初遇到三破，仲係重要日子：「過去二百年嚟未試過，破當然係唔吉利，仲係有三個。丙申年梗係唔係咁好。」<br>佢分析丙申流年嘅四柱八字，五行欠水土，火、金兩行對峙相剋，從破、剋嚟睇，香港來年出現爭持不下、勢均力敵格局；放諸現實，無論政治、商業都多糾紛，明爭暗鬥。商業放緩，金融巿場淡靜，樓價下滑；又因為氣息沉悶，山雨欲來風滿樓，可能爆發自然災害。</p><p>樓股唔得　轉攻為守
</p><p>蔡伯勵話「最差係正月，官殺雜雜，戰鼓喧囂，第四季會好番啲，冇咁多爭拗」。不過，佢同時話，丙申八字中火金兩組結構充實，火煉真金，玉琢成器，互相對峙磨煉中反而彼此成全，破而有立，「最終可能會達至雙贏」，寄語香港人喺丙申凶荒之年存警戒心，「丙申年咁差，樓股都唔得，喺咁嘅情況，當然係轉攻為守」。</p></body></html>