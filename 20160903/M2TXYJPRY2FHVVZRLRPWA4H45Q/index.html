<html><header><meta charset="utf-8"><title>工黨面臨滅黨　弱勢社群恐失聲李卓人：呢個仲係咪文明社會</title></header><body><h1>工黨面臨滅黨　<br>弱勢社群恐失聲<br>李卓人：呢個仲係咪文明社會</h1><p>【立會選戰】<br>【本報訊】代表弱勢社群、基層打工仔女的工黨面臨滅黨危機。根據選前的最大型民調顯示，4位工黨立法會候選人包括新西李卓人、新東張超雄、港島何秀蘭、九東胡穗珊面臨出局危機，其中工黨主席胡穗珊昨率先棄選。李卓人稱，一旦工黨失守議席，公民社會、弱勢社群勢必在議會中全面滅聲，民調同時亦顯示，立法會內多個「一人黨」，也有可能在今次選舉後同遭滅黨危機。 <br>記者：姚國雄　陳雪玲</p><p>連日來的立法會選舉滾動民調及香港大學民意研究計劃負責的最大型民調均顯示，工黨各區的候選人，包括新西的李卓人、新東的張超雄及港島的何秀蘭全數出局，再加上九東的胡穗珊昨日宣佈棄選，工黨滅黨的危機極大。<br>已經宣佈要告急的李卓人指，工黨對整個民主運動和公民社會十分重要，擔心日後議會再沒人替弱勢發聲：「呢個社會係咪仲係文明社會？」<br></p><p>黎智英：永遠企雞蛋嗰邊
</p><p>李卓人表示，他的告急並不只是為了工黨，更加是為了弱勢社群和公民社會：「喺議會裏面，有邊個可以好似張超雄咁，堅持幫殘疾人士、弱勢社群、長者去監察社會，同埋佢做到有改善；又有邊個可以好似何秀蘭咁樣，係平權運動上咁堅持、喺反貪腐同環保上去奮鬥。而我，大家都好清楚，代表獨立工運，打工仔嗰邊，如果我哋3個工黨嘅候選人今次都選唔到，唔只係工黨嘅問題，而係成個公民社會嘅問題，變成真係滅聲，削弱公民社會。」<br>李卓人的支持者之一、壹傳媒創辦人黎智英認為，李卓人為弱勢社群抗爭多年，永遠站在「雞蛋」一方：「李卓人係一個永遠站喺雞蛋嗰邊嘅人，無論呢個雞蛋打喺牆裏面，係幾咁容易爛，李卓人永遠都唔諗應該企喺邊一邊，因為佢永遠都係站喺雞蛋一方，係滿面雞蛋殼嘅人。」<br></p><p>多個「一人黨」難穩勝
</p><p>除工黨外，港大民調也顯示，立會內多個泛民「一人黨」候選人爭取連任未穩勝，陷入「滅黨」危機，其中以新東的新同盟范國威及轉戰新西的民協馮檢基形勢較險峻，民調顯示會出局。<br>范國威指，其「師傅」鄭家富以獨立身份參選，票源重叠，互相搶攻下，雙方選情不穩，形容選情凶險。雖然人民力量現於議會內有2位議員，包括陳偉業及陳志全。但陳偉業今屆在新西為黃浩銘抬轎，按民調顯示名單出線機會極低；與此同時，陳志全亦有機會新東出局，人力亦隨時於今屆選舉後於立法會滅聲。<br>於新東爭連任的社民連長毛梁國雄強調不信民調，昨日民調顯示一度勢危的梁國雄支持度已回升。「一人黨」之中，較有機會留低的是轉戰超區的街工梁耀忠，他擔心被民調拖累，形容選情「麻麻地」：「好多人話我好穩陣，要投畀第二個，投畀鄺俊宇，希望泛民有3席……但我唔係最高支持嗰個，要我畀票佢，可能會累死我，我票從何來？」<br>梁說街工一直只有他一位立會議員，倘落選將嚴重影響組織資源，因大大小小個案都以議員身份去處理，而地區辦事處的資源亦會變得緊張。<br>該區其他參選名單，請參閱本報立會選戰網站 http://hk.apple.nextmedia.com/legco2016/region </p><p>陷滅黨危機「一人黨」</p></body></html>