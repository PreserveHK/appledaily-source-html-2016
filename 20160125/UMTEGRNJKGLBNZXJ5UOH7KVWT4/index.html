<html><header><meta charset="utf-8"><title>【馮仁昭四圍超】周秀娜負傷學跳舞</title></header><body><h1>【馮仁昭四圍超】<br>周秀娜負傷學跳舞</h1><p>周秀娜噚日喺北京出席「中國國際動漫展節Cosplay盛典」，北京氣溫低到零下15度，不過活動現場就喺室內，所以娜姐就可以穿露肩裙現身。有動漫迷上台即場教娜姐跳日本組合AKB48嘅《戀愛幸運曲奇》，娜姐一學就識，即場同大家跳舞。娜姐話今次係負傷上陣：「膝頭韌帶仲未好，着住高踭鞋跳舞要就住，返香港要再睇醫生至得。」<br>撰文：馮仁昭</p></body></html>