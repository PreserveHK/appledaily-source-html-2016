<html><header><meta charset="utf-8"><title>黎美嫻第一古裝美人藍潔瑛靚絕五台山</title></header><body><h1>黎美嫻第一古裝美人<br>藍潔瑛靚絕五台山</h1><p>又不是八十年代.....但一講到八十年叱吒一時嘅當紅花旦，依然令人懷念，有部份花旦，直到千禧，仍然活躍於娛樂圈，兼且風采依舊。<br> <br>曾華倩<br>51歲嘅曾華倩，83年入讀無綫藝訓班，最初擔任兒童節目主持，之後拍過《雪山飛狐》、《新紮師兄續集》等劇，最為人認識的是跟梁朝偉嘅三合三離戀情。<br> <br>藍潔瑛<br>現年52歲嘅藍潔瑛，同樣喺83年入讀無綫訓練班，出道時已經被封為「靚絕五台山」嘅女藝人，佢亦都演過不少人氣劇集，包括《六指琴魔》、《還我本色》、《義不容情》和《大時代》等，但近年她被指行為及精神怪異。<br> <br>劉嘉玲<br>50歲嘅嘉玲，83年入讀無綫藝員訓練班，畢業後備受力捧，先後拍攝多部劇集，包括《新紥師兄》、《後生可畏》、《流氓大亨》及《義不容情》等等。約滿大台後即轉拍電影。08年同梁朝偉結婚，11年憑電影《狄仁傑之通天帝國》奪得金像獎最佳女主角。<br> <br>黎美嫻<br>有第一古裝美人之稱嘅黎美嫻，84年加入無綫藝員訓練班，拍過唔少電視劇，包括與梁朝偉主演嘅《絕代雙驕》、《倚天屠龍記》、同黎明合作嘅《人在邊緣》、同由溫兆倫合作嘅《我本善良》等。86年，曾與梁朝偉相戀，兩年後分手。96年，黎美嫻信主後就淡出娛圈，05年同任職國泰航空公司機長謝興肇結婚。<br> <br>鄧萃雯<br>85年出道嘅雯女，當時仲未夠20歲，已經係劇集《薛仁貴征東》擔正做女主角，戲外跟男主角萬梓良拍拖。曾連續兩年09年、10年奪得大台萬千星輝頒獎典禮「最佳女主角」，史上唯一嘅「連莊視后」。<br> <br>周海媚<br>年屆49歲嘅海味，參加85年港姐入行，外形宜古宜今，最經典是在《大鬧廣昌隆》演女鬼小芙蓉，00年後離開無綫轉攻內地，被封「凍齡美女」。 </p></body></html>