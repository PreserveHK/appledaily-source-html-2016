<html><header><meta charset="utf-8"><title>王維基伴餅印母食燒肉</title></header><body><h1>王維基伴餅印母食燒肉</h1><p>【大坑】港視主席王維基對大坑情有獨鍾，不時到該區搵食，上周才被拍到跟香港總商會總裁袁莎妮到大坑小甜谷嘆甜品，前晚9時多，王維基一拖三出動，據知三女當中包括有王的母親、胞妹及囡囡，三代同堂溫馨出動抗寒流，到大坑食日本燒肉。<br>王維基的媽咪身形嬌小，兩母子生得餅印一樣，她名副其實是王老太，他們進入燒肉店後，即獲侍應熱情招待，並獲安排專人替他們燒烤肉食，王老太食得開懷，全程笑瞇瞇，一家人笑容一致。<br>王維基與家人專心吃了近一小時，由王維基埋單。離開餐廳時，王維基先獨自行出店外，不時周圍望，未知可是因為上周被拍到孖袁莎妮嘆甜品，王維基很有戒心，小心視察。王維基一馬當先行頭，其胞妹則扶着母親，囡囡則殿後，隨即往取車離開。<br>採訪、攝影：畢紹基、吳耀輝</p></body></html>