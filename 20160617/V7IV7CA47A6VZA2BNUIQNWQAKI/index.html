<html><header><meta charset="utf-8"><title>偷食揭家暴「裕美」情慾短訊流出</title></header><body><h1>偷食揭家暴「裕美」情慾短訊流出</h1><p>裕美和圈外人老公林恩浩（Jason）兩年情玩完，她近日被爆背夫偷食，暗撻無綫藝人黃子恆，昨日有疑似兩人WeChat情慾對話截圖流出，當中女方留言：「我好鍾意你錫我攬我」，男方回答：「我鍾意你軟腍腍時候，無反抗能力嘅時候咪最軟囉」，言語間顯示大家有親密關係。而裕美的閨密為撐她，更大爆她曾遭家暴。</p><p>人妻裕美和圈外人老公林恩浩的婚姻現危機，裕美近日被爆背夫偷嗒無綫藝人黃子恆，她更到男方家過夜，裕美事後稱正在辦離婚，昨日她的facebook感情狀況顯示單身。裕美自揭婚變後，爆料不停出，前晚裕美被爆遭家暴，昨日則有疑似她與新歡黃子恆We Chat情慾對話截圖流出。</p><p>「我鍾意你錫我攬我」</p><p>昨日有讀者C小姐提供疑似裕美和黃子恆的WeChat調情截圖，賬戶一方貼上裕美相，另一方則疑似是黃子恆、「H.W」，有部份顯示對話時間是今年元旦日，當中涉及男歡女愛的對白，提到兩人不止過夜，還攬着睡，疑似黃子恆說：「我鍾意你軟腍腍時候，無反抗能力嘅時候咪最軟囉」、「充滿電後，才能夠有力氣跟你纏綿」、「我鍾意同你瞓」，而疑似裕美曾回應說：「我已經叻咗，至少我覺得我開始冇咁驚你掂我」、「我好鍾意你錫我攬我」及「因為可以任你魚肉，我對住你才咁冇符。還是要講多次，今次死喺你手上。」情慾對話露骨曖昧。<br>C小姐指去年12月15日是裕美和Jason結婚兩周年，二人還一起慶祝，同月20日兩公婆拍拖去友人Kimmy生日派對，可是當晚二人發生爭拗，裕美便離開愛巢，C小姐說：「夫妻嗌交，裕美發火亂掟嘢，唔准Jason瞓，男方輕推佢一下，呢個就係所謂家暴嘅真相。」她又力撐Jason顧家，負責家中三分之二以上開支，更指Jason不時向教友祈禱哭訴，仍期待老婆回心轉意。</p><p>好友稱手腳有瘀痕</p><p>另一方面，裕美被爆遭家暴，她前晚在Instagram上載三條短片，稱婚後一年，夫妻關係破裂，裕美在短片中欲哭無淚。好友E小姐在網上爆裕美啞忍家暴，當中包括語言暴力。另一閨密梁小姐也向本報稱：「見過裕美手腳有瘀痕。」更指裕美不敢回家，曾到陳明恩和謝文雅家借宿。據知，裕美前年11月出席夫妻節活動時，膝頭附近現瘀痕。記者前晚向裕美求證家暴傳聞，她說：「唔回應。」Jason前晚在fb留言：「嚇一跳，然後得啖笑。」不過留言昨忽然被刪走，裕美、Jason和黃子恆昨潛水避傳媒，直至截稿前未有回覆。<br>此外，黃子恆昨缺席楊證樺婚宴，但有份到將軍澳喝喜酒的黎耀祥則說：「我都係睇報道，如果男未婚，女未嫁，單身唔介意發展，婚姻唔係束縛，唔通要離婚嘅人一世孤獨，感情冇對與錯，外人批判佢哋錯太多餘。」而楊明則表示沒聽過黃子恆提裕美。<br>採訪：陳杰、卓寶花<br>攝影：陳順禎</p><p>疑似裕美黃子恆慾話節錄</p><p>裕美堅稱與黃子恆沒有婚外情，昨日本報收到由讀者提供的一批WeChat對話截圖，內容是貼有「裕美」相片的賬戶和疑似黃子恆、「H.W」的情慾對話。</p><p>【我鍾意攬住你瞓】</p><p>「H.W」：我鍾意同你瞓，不過我而家唔好攬，畀啲時間我，等我生番啲肉仲好攬。<br>「裕美」：我已經覺得你好好攬，無論你係點，只要係你，我都好鍾意</p><p>【每次緊張完、都好累】</p><p>「裕美」：「我鍾意你又點會覺得你煩，我已經叻咗，至少我覺得我開始冇咁驚你掂我。」<br>「裕美」：「每次緊張完、都好累，唔怪得知我對住會瞓得咁冧！」</p><p>【可以任你魚肉，我對住你才咁冇符】</p><p>「H.W」：我鍾意你軟腍腍時候，無反抗能力嘅時候咪最軟囉。<br>「裕美」：因為可以任你魚肉，我對住你才咁冇符。還是要講多次，今次死喺你手上。」<br>「H.W」：上次未死㗎原來？</p><p>【通常都係我錫你】</p><p>「裕美」：我好唔好錫，我就唔知啦。我永遠錫唔到自己。<br>「H.W」：我呢？你都係被錫多，通常都係我錫你，你都唔錫我嘅。<br>「裕美」：你好錫。我有主動㗎！</p></body></html>