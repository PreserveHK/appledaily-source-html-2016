<html><header><meta charset="utf-8"><title>死撐下去　政府4月無錢用或停頓</title></header><body><h1>死撐下去　政府4月無錢用或停頓</h1><p>【拆局】<br>商務及經濟發展局長蘇錦樑昨突然宣佈，若下周立法會仍未能通過版權修訂條例草案，會就此作罷。有立法會議員指，蘇錦樑作此決定，並非如他所說的「大局為重」，而是「冇得揀、唔作罷唔得」，因為再死撐下去，立會將無法審議臨時預算撥款，「咁樣一踏入4月1日，成個政府會因冇錢用而好可能停頓」。</p><p>須申請臨時預算撥款</p><p>由於今個財政年度3月31日完結，而新一個財政預算一般4月中才通過，故政府一般會在公佈預算案後，向立會申請臨時預算撥款，通常等於數個月政府開支，以便3月31日後政府仍有錢用。<br>不過版權條例仍在拉布，除了下周（3月2日）的立會大會，因北京開兩會，立會休假，3月份只餘下16日一個會期，若下周版權草案無法通過，局方又拒絕作罷讓路，「咁16日個會繼續審議版權草案，3月份幾乎肯定過唔到臨時預算撥款」，最後結果是政府在4月1日無錢可用，「成個政府好可能將會停頓，呢個責任冇人負得起」。事實上財政司司長曾俊華日前見記者吹風，也說通過臨時預算撥款是最大挑戰，更笑言不知4月1日還能否上班。<br>■記者莫劍弦</p></body></html>